---
title: "Openbaring 45 - Ik zal vijandschap scheppen tussen de slang en het zaad van de vrouw"
menu_title: ""
description: "Openbaring 45 - Ik zal vijandschap scheppen tussen de slang en het zaad van de vrouw"
date: 2024-02-01 06:00:01+00:45
draft: False
hidden: True
weight:
---
### Openbaring 45 - Ik zal vijandschap scheppen tussen de slang en het zaad van de vrouw

Jezus - ontvangen door Dr. Samuels op 20 april 1955, Washington, DC, USA.

Hier ben ik, Jezus.

Ik ben blij je te horen zeggen dat je de boodschap over de eigenschappen van God en de mens niet had kunnen aannemen zonder iets van de Goddelijke Liefde in je ziel te hebben, en je hebt volkomen gelijk met die bewering, want zo'n boodschap zou niet kunnen doordringen tot of via de hersenen van een medium in wie de Goddelijke Liefde ontbreekt, en daarom ben ik blij dat je beseft welke kracht de Liefde in je ziel je heeft gegeven om boodschappen van deze hoge orde van mij aan te nemen. En het is een verder bewijs dat wat je ontvangt niet de schepping is van je eigen geest, hoewel je dat misschien wel denkt, en dat het afkomstig is uit de geestenwereld en in feite van mij, Jezus en, zoals ik mijzelf aanduid, Meester van de Goddelijke Hemelen.

Nu ga ik je vanavond schrijven over de passage die je aandacht trok in het Katholiek Kwartaalblad dat ging over de Messiaanse passages in Genesis, en de passage die ik in gedachten heb is die waarin staat: *"Ik zal vijandschap scheppen tussen de slang en het zaad van de vrouw en de slang zal zijn hiel kwetsen, maar het zaad van de vrouw zal je kop verpletteren."* (Genesis, hoofdstuk 3, vers 15) [^1]

Dit is een zeer belangrijke uitspraak, omdat veel christenen hiernaar hebben verwezen als de profetie dat Ik gekruisigd zou worden om de mens van zijn zonden te verlossen. Ik besef hoe belangrijk het daarom is de werkelijke betekenis ervan duidelijk te maken, zodat de misvattingen van de schrijvers van de traditionele christenen niet langer een verkeerde indruk over mijn zending zullen blijven wekken en tegelijkertijd de lezers de illusie doen koesteren dat Ik zonder tussenkomst van een menselijke vader geboren ben.

Toen die verklaring in Genesis werd opgenomen, en in feite toen het hele boek Genesis werd geschreven, was de Joodse natie definitief gevestigd en veel opvattingen over de schepping van de mensenwereld waren in dat deel van de wereld en zelfs in het Verre Oosten in een tamelijk vaste vorm uitgekristalliseerd, en een van die vaste opvattingen was dat de wereld in evenwicht was tussen de krachten van goed en kwaad. Dit leek de mens in die tijd te worden bevestigd door tegenstellingen in de natuur als man en vrouw, licht en duisternis, hemel en aarde, land en water, en vele andere soortgelijke verschijnselen.

En zo leek het de mens natuurlijk om te concluderen dat goed en kwaad ook krachten waren die elkaar in evenwicht hielden of, ik zou zeggen, met elkaar in conflict waren; en omdat deze mensen een hekel hadden aan abstracte begrippen, probeerden ze deze begrippen in te kleden en ze te presenteren op een manier die beter begrepen zou worden. Zo ontwikkelden zij in hun geest de begrippen van aartsengelen, die eigenlijk krachten waren die op de mens inwerken, en zo gaven zij aan God het uiterlijk van een mens, gemaakt naar het beeld van de mens, en zij maakten in hun begrippen ook de figuur van een ongehoorzame aartsengel die oorlog voerde tegen God en uit de hemel werd gegooid en die dientengevolge de aarde als zijn woonplaats gebruikte en Prins van de Duisternis werd, Meester van de aarde. En aan deze aartsengel gaven ze de naam "Satan," en begiftigden hem met het vermogen zijn vorm te veranderen, en werd door God vervloekt om een slang te worden. En zo ontstond de mythe dat de slang symbool stond voor de Prins van de Duisternis, oftewel Satan.

Volgens de verklaring uit Genesis gebruikte God het zaad van de vrouw om deze slang te bestrijden, en zou er door de eeuwen heen een strijd plaatsvinden waarbij het zaad van de vrouw gewond zou raken en de slang uiteindelijk zou worden vernietigd. Schrijvers en theologen hebben dit zo opgevat dat ik, als product van een moeder zonder vader, dus de zoon van God was, en dat ik in de strijd met Satan gedoemd was de dood te ondergaan door het kwaad, of zal ik zeggen, verraad, maar dat uiteindelijk het geloof in mij door christenen er op den duur toe zou leiden dat de mens zou ophouden met zondigen en zo de Prins van de Duisternis ten val zou brengen.

De verwijzing naar mij is zonder twijfel Messiaans in die zin dat het verwijst naar mijn komst naar de aarde en het uiteindelijk overwinnen van de zonde, maar de interpretaties die ermee samenhangen moeten worden gecorrigeerd. In de eerste plaats is er geen Satan, want deze is, zoals ik heb aangetoond, de verpersoonlijking van al het kwaad dat in de mens wordt aangetroffen, die, in plaats van in zijn eigen ziel te kijken om het bestaan ervan te vinden, een macht toeschrijft die bijna gelijk is aan God en een Godheid op zich. Ik wil benadrukken dat het kwaad niet alleen niet zo'n macht is, maar dat het ook niet Goddelijk is, maar slechts een product van de menselijke ziel en het resultaat van de menselijke wil en begeerte. De oorlog tussen de Messias en zo'n macht is daarom absurd; en de oorlog die de Messias kwam voeren was die tussen de menselijke ziel enerzijds en haar bezoedelingen en kwade verlangens, die de echte en enige Satan is, anderzijds.

Dat ik kwam uit het zaad van de vrouw is waar in deze zin: dat de Joden de geboorte, als een fysiek feit, toeschreven als behorend tot het rijk van de vrouw, want in die dagen was het onmogelijk te bewijzen wie de vader was, behalve als het kind op de ouder leek, en de enige echte basis voor geboorte was dat een kind het nageslacht was van een bepaalde moeder. Vandaar dat de uitdrukking *"geboren uit het zaad van een vrouw"* niet de interpretatie had die de theologische schrijvers eraan gaven, die ten onrechte dachten dat hun uitdrukking alleen uit een vrouw en zonder vader geboren betekende. Maar het betekende gewoon de mensheid in het algemeen, en geen verband met ouders in het bijzonder, want we moeten bedenken dat de uitdrukking *"geboren uit het zaad van de vrouw"* een fysieke onmogelijkheid is, want de vrouw draagt niet het zaad maar het ei, en het is de man die het zaad draagt. Dus als de schrijver van Genesis de gedachte had willen overbrengen *"geboren uit een vrouw alleen, zonder man,"* zou hij gezegd hebben: *"geboren uit het ei van de vrouw."*

De hele betekenis van deze belangrijke Messiaanse uitspraak is aldus vervormd tot het bestaan van Satan als een Goddelijke macht van het kwaad en heeft de zonde de status van een Goddelijk wezen gegeven, wat weerzinwekkend en een godslastering is, en heeft ook de overtuigingen veroorzaakt dat Ik uit een maagd geboren ben, wat volkomen absurd en onmogelijk is.

De betekenis van die passage was dat er in de loop der tijd en op de gebruikelijke wijze een Messias zou komen om de hele mensheid de middelen te geven om de zonde in zijn ziel te bestrijden, die hij niet bezat en niet zou bezitten totdat Ik kwam, en dat dit wapen om de zonde te bestrijden en te overwinnen de Goddelijke Liefde was. De woorden over de kneuzing van de hiel gaven aan dat de zonde niet uit de ziel zou verdwijnen zonder een grote inspanning van de kant van de zonde, die overtredingen omvat die begeerten en de genoegens van deze wereld met zich meebrengen, en dat het inspanning van de mens zou vergen om de zonde uit zijn ziel uit te roeien. En het verwees ook naar mijn dood aan het kruis als onderdeel van de strijd, maar het moet niet - liever gezegd, kan niet - zo worden gelezen dat deze dood op de manier waarop hij plaatsvond was voorspeld, maar dat deze dood zou plaatsvinden tijdens het uitvoeren van de taken en het ondergaan van de gevaren die de aard van mijn missie met zich meebracht.

Ik denk dat ik voor vanavond genoeg heb geschreven over dit onderwerp, en ik sluit af met al mijn liefde voor jou en de Dokter, en ik zal voor jullie beiden bidden om meer van de Liefde van de Vader te verkrijgen. En met mijn gedachte aan jullie om je niet te laten ontmoedigen, maar vertrouwen te hebben in de Vader en in ons, en in de doeltreffendheid van onze hulp, onderteken ik met je vriend en broeder,
Jezus van de Bijbel en Meester van de Goddelijke Hemelen.
<small>

[^1]: Hier is opnieuw (zie ook Openbaring 39, noot 1) gekozen voor de rechtstreekse vertaling uit de Engelse tekst die op de KJV is gebaseerd. De reden hiervoor is dat ook hier de tekst van dit citaat in NBV21 niet aansluit bij de in deze openbaring gegeven uitleg.
