---
title: "Openbaring 8 - Jezus legt de Alomtegenwoordigheid van God uit, en het verschil tussen de Heilige Geest en de Geest van God"
menu_title: ""
description: "Openbaring 8 - Jezus legt de Alomtegenwoordigheid van God uit, en het verschil tussen de Heilige Geest en de Geest van God"
date: 2024-02-01 06:00:01+00:08
draft: False
hidden: True
weight:
---
### Openbaring 8 - Jezus legt de Alomtegenwoordigheid van God uit, en het verschil tussen de Heilige Geest en de Geest van God

Jezus - ontvangen door Dr. Samuels op 31 maart & 13 april 1955, Washington, DC, USA.

Hier ben ik, Jezus.

Ik wil je schrijven over het onderwerp van de alomtegenwoordigheid van God, zoals door een zekere dame naar voren gebracht bij het lezen van de door de heer Padgett ontvangen boodschappen. De dame in kwestie is een persoon met een aanzienlijk intellect en met analytische vermogens die voortkomen uit de ontwikkeling van de natuurlijke liefde en de nadruk op de morele en mentale kwaliteiten van de mens, maar zij is niet in staat geweest de werkelijke betekenis van de Goddelijke Liefde te begrijpen, omdat ze die met haar verstand en niet met haar ziel heeft proberen te vatten. Daarom zoekt ze in de verklaringen die ze bevatten enige basis om ze te beschuldigen van tegenstrijdigheid, maar als ze in staat zou zijn deze boodschappen met haar zielsperceptie in zich op te nemen, zouden er geen schijnbare tegenstrijdigheden zijn, maar alleen een duidelijk begrip van het grote onderscheid tussen de werking van de Natuurlijke Liefde door de Geest van God en de functie die de Heilige Geest vervult.

Toen God de ziel van de mens schiep, schiep Hij niet uit het niets, maar bracht Hij een ziel voort naar de gelijkenis van de Zijne, en toen Hij de mens een natuurlijke liefde en de eigenschappen van wijsheid, denken, het gevoel voor rechtvaardigheid en barmhartigheid schonk, ontleende Hij deze eigenschappen aan Zijn eigen eigenschappen, maar ontdaan van hun Goddelijke kwaliteiten. Zo werden ze aan de mens gegeven om te passen in de natuurlijke toestand van zijn wezen en daarmee perfect gesynchroniseerd te zijn. Op dezelfde manier werd de ziel van de mens gevormd uit de ziel van God, maar zonder de Goddelijke Essentie van God die bij de scheppingsdaad werd achtergehouden, en de aldus gevormde ziel was een menselijke ziel, gemaakt naar de gelijkenis van de Grote Ziel van de Vader, maar verstoken van Zijn Essentie. Deze Essentie is de Goddelijke Liefde.

De eerste ouders kregen de gelegenheid om deze Goddelijke Liefde te verkrijgen en een Goddelijke ziel te verwerven door gebed, maar door hun ongehoorzaamheid of weigering om ernaar te zoeken op de door God voorgeschreven manier, verloren ze het voorrecht om het voor zichzelf en hun nakomelingen te ontvangen, totdat het door mij aan het licht werd gebracht toen ik in Palestina verscheen. Nu, met het verlies van dit voorrecht was de mens beperkt tot het zich een weg banen door de materiële wereld voornamelijk via die eigenschappen die hem overbleven; namelijk zijn wil, zijn verstand en zijn morele gevoelens, en deze waren vanaf de schepping van de mens menselijk en dus eindig.

De ontwikkeling van deze eigenschappen is de functie van de Geest van God, die die kracht of energie is die op alle geschapen wezens en dingen werkt, en de Heilige Geest, die op een speciale manier op de mensheid werkt, is een deel van de Geest van God, maar zijn functie is het overbrengen van de Essentie van God aan die zielen die daarnaar zoeken door ernstig gebed tot de Vader, en daarom kan men zeggen dat hij een aparte of speciale plaats heeft, zoals blijkt uit zijn verheven functie, en kan men zelfs zeggen dat hij apart bestaat, maar de Heilige Geest en de Geest van God bestaan niet als bewuste entiteiten in de zin die stervelingen onder die term verstaan.

De Geest van God en de Heilige Geest, door sommigen beschouwd als één kracht, zijn afzonderlijke krachten, en worden door God gebruikt en horen bij God, en vloeien voort uit de Ziel van God, en kunnen in die zin beschouwd worden als een deel van God, maar ze zijn geen deel van Gods persoonlijkheid op dezelfde manier als zijn eigenschappen; en evenzo komen de menselijke eigenschappen oorspronkelijk van God en zijn ze als eenheid geïntegreerd als de menselijke ziel, maar ze zijn geen deel van God omdat ze verstoken zijn van de goddelijke kwaliteiten van Gods Wezen. De Geest van God werkt in op de menselijke eigenschappen en ontwikkelt ze tot hun hoogste staat van zuiverheid en volmaaktheid, maar menselijk zijn ze en menselijk blijven ze, ongeacht de mate van hun bezoedeling of zuiverheid. De Geest van God, hoewel afkomstig van de Goddelijke Ziel van de Vader, is niet goddelijk in zijn functies en kan een ziel niet goddelijk maken; alleen de Goddelijke Essentie, via de Heilige Geest, kan een ziel goddelijk maken.

De Heilige Geest communiceert niet rechtstreeks met stervelingen of geestelijke wezens, en doet ook geen beroep op hun redeneervermogen, en kan dus niet bewust instrueren of informeren of anderszins suggereren, maar hij werkt indirect op de geest van de mens, in die zin dat hij de Liefde van God overbrengt in de ziel van de mens en de geest, die, in het proces van transformatie dat die ziel ondergaat door de inspanningen van de Goddelijke Liefde, reageert op de kennis die de redeneervermogens beïnvloedt en informeert, die soms de informatie en gedachten die door de door de Goddelijke Liefde verlichte ziel worden verstrekt, aanvaarden of verwerpen. Zo ben ik nooit geïnstrueerd, noch zijn er zielen geïnstrueerd door de Geest van God of de Heilige Geest, wiens functie niet die van onderwijzer is, maar we zijn geïnstrueerd door de werking die de Goddelijke Liefde in onze ziel heeft, en het vermogen van onze ziel om te weten wat de waarheid werkelijk is. In mijn eigen geval werd ik geïnstrueerd door God Zelf, want geen enkele andere geest bezat de Goddelijke Liefde voordat die door mij aan het licht werd gebracht en dus was geen enkele geest in staat om waarheden van de Vader betreffende Zijn Goddelijke Liefde voor de mensheid over te brengen, maar naarmate ik meer en meer Goddelijke Liefde in mijn ziel kreeg, was ik geleidelijk aan beter in staat om de waarheden te ontvangen en te begrijpen waarover de Vader mij instrueerde betreffende Zijn aard, Zijn eigenschappen en mijn missie op aarde.

Je ziet dus dat geen Geest der Waarheid noch Heilige Geest tot stervelingen of tot geestelijke wezens kan komen om de waarheden van God te onderwijzen, maar alleen die geestelijk wezens die de Goddelijke Liefde in hun ziel bezitten, onderwijzen de weg naar de verzoening/eenwording met de Vader, en in mijn geval was dat de Vader zelf. De geest van de volmaakte natuurlijke mens komt naar stervelingen en geestelijke wezens om de weg te onderwijzen naar de zesde sfeer, het Paradijs van het Oude Testament, door de zuivering van de ziel van zonde en bezoedeling. Wij in de Goddelijke Hemelen beseffen dat we niet alle waarheden van God kennen, maar dat we ze in alle eeuwigheid zullen blijven leren, naarmate grotere proporties van de Goddelijke Liefde met gebed in onze ziel worden overgebracht, en we zijn nederig en dankbaar dat de gelegenheid ons is geboden door de liefdevolle genegenheid en barmhartigheid van de Vader.

Deze boodschap kan interessant zijn voor hen die zoekende zijn en verschaft een duidelijker beeld van de relatie van de eigenschappen van God en de mens wat betreft de werking van de Goddelijke Liefde, en het verduidelijkt ook wat ik heb gezegd over de Geest der Waarheid en de Heilige Geest.

Jezus van de Bijbel en Meester van de Goddelijke Hemelen.
