---
title: "Openbaring 11 - Jezus gaat nader in op Zijn kruisiging, opstanding en wat daarop volgde"
menu_title: ""
description: "Openbaring 11 - Jezus gaat nader in op Zijn kruisiging, opstanding en wat daarop volgde"
date: 2024-02-01 06:00:01+00:11
draft: False
hidden: True
weight:
---
### Openbaring 11 - Jezus gaat nader in op Zijn kruisiging, opstanding en wat daarop volgde

Jezus - ontvangen door Dr. Samuels op 14 september & 10 oktober 1955, Washington, DC, USA.

#### Ontvangen op 14 september 1955

Hier ben ik, Jezus.

Ja, het is zo en ik ben blij dat je me deze gelegenheid hebt gegeven om te schrijven, want ik ben even aanwezig geweest en heb met je meegelezen toen je het boek van Dr. Barbet over de kruisiging las, en ik wil op dit moment zeggen dat de lijkwade in Turijn echt is [^1], de lijkwade die mijn stoffelijke resten bedekte nadat die van het kruis waren afgenomen en de voorbereidingen die Jozef trof voor mijn begrafenis zoals beschreven in de Evangeliën. De zorg voor mijn lichaam zoals beschreven door Johannes in hoofdstuk 19, verzen 38-42 is correct. De spijkers die mijn vlees doorboorden werden in de polsen geslagen en niet in de handpalmen zoals algemeen wordt aangenomen. De fysieke dood geschiedde door verstikking, als gevolg van de onnatuurlijke positie van mijn lichaam hangend aan mijn uitgestrekte armen aan het kruis. En de opening van mijn hart door de Romeinse lansier en de bijbehorende stroom van bloed uit de rechter hartboezem en de vloeistof uit het hartzakje vond werkelijk plaats zoals beschreven door Johannes de apostel in hoofdstuk 19, vers 34.

Ik zeg nogmaals dat mijn oprechte en toegewijde Dr. Barbet weliswaar een taak van primair belang heeft volbracht met de reconstructie van de kruisiging, maar dat zo'n reconstructie slechts betrekking heeft op de ervaringen die het lichaam heeft ondergaan, en zich niet bezighoudt met de levende ziel, zodat het veel belangrijker is zich te wijden aan de reconstructie van de mens door de ervaring van de Nieuwe Geboorte en die dingen te bestuderen die hem metterdaad naar het eeuwige leven zullen leiden. Het grote dwingende feit van de kruisiging is dat, terwijl mijn lichaam door mij werd gedematerialiseerd en wat betreft zijn menselijk bestaan stierf, mijn ziel gedurende de tussenliggende eeuwen heen heeft voortgeleefd en in alle eeuwigheid zal blijven leven, en dit eeuwige leven werd werkelijkheid door mijn voortdurend en vurig gebed tot de Hemelse Vader om de instroom van Zijn Goddelijke Liefde in mijn ziel en de eenwording (verzoening [^2]) met Hem.

Want hoewel mijn lichaam is teruggegeven aan de elementen waaruit het voortkwam, en als zodanig niet meer bestaat, of weer tot leven kan worden gewekt door een mysterieuze ceremonie als het bloed en de wijn die nu in bepaalde kerkgenootschappen wordt gepraktiseerd, is wat gedurende al die eeuwen werkelijk geleefd heeft en nog leeft mijn onsterfelijke ziel, met mijn leringen die de weg wijzen naar onsterfelijkheid van de ziel die naar de Vader verlangt. Want het is de Goddelijke Liefde die eeuwig leven geeft, en niet dat brood en die wijn die van materiële aard zijn, die - zoals ervaren door mijn lichaam - verval ondergaan en onderworpen zijn aan de wetten van de fysieke en dus vergankelijke wereld.

#### Ontvangen op 10 oktober 1955

De informatie over [mijn ware opstanding](/1-nl-padgett-messages/1-4-nl-padgett-messages-by-date/1-4-4-nl-padgett-messages-1916/nl-1916-2-8-1-jep-paul-of-tarsus/) is al aan de mensheid gegeven in de boodschappen die, met mijn goedkeuring, werden gegeven via de heer James E. Padgett en gedrukt in "True Gospel Revealed Anew"; en deze verklaren mijn werk in de grot van Joseph, opgevaren naar de geestenwereld om de beschikbaarheid van de Liefde van de Vader te verkondigen door gebed en de mogelijkheid van verzoening met Hem daardoor, en toen teruggekeerd naar de grot, in een lichaam gematerialiseerd dat sterk leek op het mijne met elementen ontleend aan de elementen van het universum. De linnen lijkwade die mijn lichaam had bedekt vouwde ik netjes op en legde ik in een hoek en ik liep de grot uit, terwijl de steen die de ingang ervan blokkeerde was weggerold door het heldere geestelijke wezen dat de Vader voor dat doel had gezonden; en zo zag ik Maria Magdalena en de anderen, zoals vermeld in de evangeliën. De in het evangelie genoemde engel was een helder geestelijk wezen dat gezonden was om de steen weg te nemen. De kracht die deze hierbij toonde, werd verkregen door de overdracht van energie die aan hem werd overgebracht door veel geestelijke wezens die op dat moment aanwezig waren. Zijn gematerialiseerd geestelijk lichaam, kon met behulp van deze extra kracht, de steen wegrollen. Hij gebruikte de bewaker, die hij door suggestie in slaap bracht, als middel om het nodige ectoplasma te verkrijgen om de materialisatie tot stand te brengen. Nee, hij was niet in staat te materialiseren door uit de elementen een materiële vorm te halen, zoals ik bij mijn opstanding kon doen, en niemand anders dan ikzelf, zelfs niet de verheven geestelijke wezens bij de Transfiguratie, hebben dit gedaan [^3].

Het was noodzakelijk dat ik dit deed om te laten zien dat ik zelfs na de dood door de kruisiging nog leefde, want in deze tijd van hun geestelijke ontwikkeling was dit verschijnsel in de ogen van mijn leerlingen het bewijs dat ik de Messias was; maar het werkelijke begrip van mijn Messianiteit kwam pas met Pinksteren tot hen, toen de Goddelijke Liefde met zo'n kracht en in zo'n overvloed in hun zielen werd overgebracht, dat ze wisten dat ik gekomen was om het wezen van de Vader aan de mensheid te brengen, als ze dat door ernstig gebed zouden zoeken.

Dit werd later bekend als het ontvangen van de Heilige Geest, natuurlijk ten onrechte, want het is de Heilige Geest die de Liefde van de Vader overbrengt in de ziel van degene die haar zoekt. Maar zelfs dit werd gedegradeerd tot een secundaire positie en ondergeschikt gemaakt aan het grote feit van de "Opgestane Christus", die aan de heidenen werd gepredikt ter vervanging van hun eigen goden.

Spiritualisme, als het goed begrepen en onderwezen wordt, moet leiden tot het gebed om de Goddelijke Liefde en Verzoening met de Vader; en welke geschiktere inleiding tot de waarheden van de Vader is er dan die welke mijn opstanding onthult - de opgestane Christus - als de werking van een fundamentele waarheid van het Spiritualisme.

Jezus van de Bijbel en Meester van de Goddelijke Hemelen.
<small> 

[^1]: Toen ik dit commentaar voor het eerst las, was ik niet erg onder de indruk, omdat ik dacht dat de wetenschap al bewezen had dat de lijkwade hoogstwaarschijnlijk een vervalsing was. Pas vele jaren later, toen ik bij een boek kwam dat geschreven is door Brad en Sherry Steiger en dat hier gerecenseerd wordt, realiseerde ik me dat er veel over deze wetenschappelijke recensie te vinden is waar de meesten van ons geen idee van hebben. Het is echt de moeite waard om je in dit onderwerp te verdiepen. Een veel uitgebreider boek geschreven door Frank Tribbe wordt hier gerecenseerd.

[^2]: Elders is reeds opgemerkt dat in deze in de Engelse taal geschreven teksten een woordspeling voorkomt waar het betreft het woord 'atonement' hetgeen in het Nederlands vertaald wordt met 'verzoening' en het woord 'At-onement', hetgeen in deze context vertaald wordt met 'Een-Zijn'. Deze woordspeling is geheel in lijn met de wijze waarop Jezus placht, maar dus ook pleegt, te spelen met woorden (denk maar aan het woord Ruach in openbaring 10, derde alinea van onder, dat in het Hebreeuws zowel wind als geest betekent).

[^3]: Lees het bericht over [wat er met het lichaam van Jezus is gebeurd](/1-nl-padgett-messages/1-4-nl-padgett-messages-by-date/1-4-3-nl-padgett-messages-1915-2/nl-1915-10-24-1-jep-st-luke/). Deze verklaring wordt momenteel ondersteund door het allerlaatste wetenschappelijke onderzoek, zoals beschreven in ["Portrait of Jesus? The Illustrated Story of the Shroud of Turin"](https://new-birth.net/other-stuff/books-we-love/books-other/#shroud) door Frank C. Tribbe. Terwijl de populaire pers een topdag had met de eerste C14-tests uit 1988, heeft diezelfde pers de wetenschappelijke ontwikkelingen niet bijgehouden. Dit boek bevat overweldigend bewijs, harde bewijsmateriaal, dat de lijkwade echt is, en gedateerd kan worden in de periode van 29 tot 32 na Christus. Wij geloven dat Jezus vrijdag 18 maart 29 na Christus stierf, gebaseerd op [een mededeling van Judas](/4-nl-contemporary-messages/4-1-nl-cont-messages-by-date/4-1-6-nl-messages-2002/nl-2002-1-2-2-hr-judas/).
