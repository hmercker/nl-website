---
title: "Het Oude en het Nieuwe Verbond"
menu_title: ""
description: "Het Oude en het Nieuwe Verbond"
date: 2024-02-01 06:00:01+00:09
draft: False
hidden: True
weight:
---
### Het Oude en het Nieuwe Verbond

Jezus - ontvangen door Dr. Samuels op  augustus 1955, Washington, DC, USA.

HET VERBOND dat God met Abraham sloot is misschien niet het eerste tussen de Godheid en de mens, want mensen eerder in de tijd en in verschillende gebieden van de wereld werden zich door hun geestelijke instelling bewust van Zijn wetten inzake gerechtigheid en rechtvaardigheid en trachtten die te interpreteren en bekend te maken aan hun volk. Maar het Verbond met Abraham heeft een bijzondere betekenis voor de mensheid, omdat het, in plaats van een tastend naar God toe, verschijnt als een openbaring door God Zelf, en de voorloper van dat Nieuwe Verbond dat tot tand kwam door Jezus, dat Zijn Goddelijke Liefde en Redding aan de mens beschikbaar stelde.

Het Oude Verbond was een opmerkelijk verbond. Toen hij zich bewust werd van de Goddelijke roep, was Abraham al in de nadagen van een lang leven. Hoeveel kracht, moed en vastberadenheid God hem gaf, blijkt uit zijn gehoorzaamheid aan die oproep - een oproep die betekende dat een oude man van vijfenzeventig lange tijd moeizaam en gevaarlijk moest reizen, van Ur van de Chaldeeën naar het land van de Kanaänieten, bijna duizend mijl verderop. De taak die God hem had toevertrouwd leek hopeloos, om een volk op te voeden dat gewijd was aan een onzichtbare Godheid van gerechtigheid, rechtvaardigheid en barmhartigheid, en die eiste dat deze zaken werden gepraktiseerd door hen die Hem aanbaden.

Het was onmogelijk om de Chaldeeën, Kanaänieten of andere volkeren van die tijd in dat gebied te leren God te zoeken. De voordelen en zegeningen van het land die God in zijn liefde en barmhartigheid schonk aan zijn kinderen van alle rassen, werden toegeschreven aan plaatselijke landbouw- en vruchtbaarheidsgoden, zoals Baäl, Melqart of Astarot, en gingen gepaard met immorele aanbiddingsriten. Hun offers aan deze goden waren de eerste vruchten van de velden en de eerstgeborenen van de levende wezens – met in begrip van hun eigen eerstgeborenen –, die werden geslacht of verbrand om de vruchtbaarheid van velden en baarmoeders te verzekeren. Het volk van deze landen was toegewijd aan deze gruwelijke praktijken van mensenoffers. Niet in staat hen te leren op Hem te vertrouwen, of met een ander verlossingsplan voor ogen, zond God Abraham, Zijn gewillige dienaar, naar een ver land en voedde hem daar op als vader van een ras dat zich zou afkeren van de bloedige ceremonies van de heidenen en Zijn Wegen van rechtvaardigheid, gerechtigheid en barmhartigheid zou gaan.

Het door Abraham vastbinden van zijn zoon Isaak op een altaar, en diens redding door een engel van God van het offer door de hand van zijn vader, is daarom geen verhaal dat de test van Abrahams geloof in God uitbeeldt, zoals Bijbelcommentatoren zo foutief denken. Abrahams geloof in God was keer op keer op de proef gesteld door de ontberingen die hij maandenlang had doorstaan tijdens de langzame en uitputtende tocht vanuit zijn geboorteplaats Ur, om op zijn oude dag een nieuw leven te beginnen op de roep van een God die hij niet kon zien, maar van wie hij in zijn hart wist dat hij de levende Koning van het Universum was. De redding van Isaak was dus helemaal geen test, maar het onmiskenbare bewijs, gestempeld met het gezag van God Zelf door Zijn engel, dat Hij Zijn aangezicht had afgewend van mensenoffers en ware aanbidding eiste in gehoorzaamheid aan Zijn wetten van gerechtigheid, rechtvaardigheid en barmhartigheid.

Een schrijnender misverstand overschaduwt Gods geschenk van het Nieuwe Verbond. Op het door God bepaalde moment werden de Messiaanse profetieën die voorkomen in Jesaja en Jeremia, Ezechiël en Zacharia, waarbij Hij Zijn kinderen een nieuw hart zou geven door de uitstorting van Zijn Geest, in vervulling gebracht met de komst van Jezus. En zoals Abraham Gods gerechtigheid en rechtvaardigheid openbaarde aan een volk dat uit zijn zaad voortkwam, en zoals Mozes die door God gegeven eigenschappen tot de Heilige Thora van Israël maakte, zo openbaarde Jezus de grootste van al Gods gaven - Zijn Goddelijke Liefde, die, wanneer ze in het hart van de mensen wordt uitgestort door ernstig gebed om die gave, de menselijke ziel zou veranderen in een Goddelijke ziel, vervuld van het wezen en de natuur van de Vader.

Jezus, die Gods Liefde - door ernstig gebed in overvloed verkregen - manifesteerde, was inderdaad de zoon van God. Want de beschikbaarheid van Gods Goddelijke Liefde kwam met Jezus, de Christus, die als eerste die Liefde ontving, en wel in zo'n mate dat hij, terwijl hij nog op aarde vertoefde, een Goddelijke Ziel werd die qua aard identiek was aan die van de oneindige Ziel van God. Zo leerde Jezus, de levende bezitter van de Liefde van de Vader, dat deze liefde beschikbaar was voor de hele mensheid, door de kracht ervan te demonstreren door zijn als wonderen ervaren genezingen en door redding te preken door te bidden tot de Vader om het bezit van die Liefde. Dit was de missie van Jezus, en dat is het nog steeds.

Nergens in het Oude Testament, essentieel als Gods belofte voor vervulling van het nieuwe verbond, vinden we dat Jezus verstikt aan een kruis moest sterven zodat Zijn Vader, die Zich in Jezus had geopenbaard als God van Liefde, een verondersteld gevoel van toorn voor de menselijke zonde kon bevredigen. Sommige sektes, verkeerd in hun begrip van de oude Hebreeuwse offers, zouden zo van de liefhebbende Vader de beul van Zijn eigen zoon maken, een ritueel dat Hij in het geval van Abraham opvallend had veroordeeld. En in overeenstemming met die verkeerde opvatting van de Hebreeuwse offers - een opvatting die nooit door Jezus of de apostelen zelf naar voren is gebracht, maar door latere heidense bekeerlingen tot het christendom - wordt verondersteld dat het bloed van Jezus, op een manier die sterk lijkt op die van de heidense mysterieculten, de ziel van de mens onmiddellijk reinigt van al zijn slechte gedachten, daden en verlangens, en plaatsvervangend doet wat de mens zelf niet doet, en zijn ziel geschikt maakt om met God te leven.

De fout ligt echter in het verkeerde idee dat de Hebreeën dachten dat het vergoten bloed van geofferde dieren werkzaam was. Als zij zeiden dat "het leven in het bloed zat", dan was dat een wetenschappelijke opvatting zonder religieuze implicaties. Het Hebreeuwse systeem, zoals overweldigend aangetoond door de grote profeten, die het onveranderlijke woord van God aan hun volk brachten, legt compromisloos de nadruk op vergeving van zonde door zich tot God te wenden en af te zien van slechte gedachten en manieren. En alleen zo konden zonden vergeven worden. De dierenoffers in de Tempel van Jeruzalem waren slechts een uiterlijke handeling om te laten zien dat het hart van de mens zich tot Hem keerde, en dat hij leefde overeenkomstig de bepalingen van Zijn Thora van gerechtigheid, rechtvaardigheid en barmhartigheid. Met de Babylonische gevangenschap leerden de Hebreeën dat de mens Zijn Wegen kon bewandelen zonder Tempel of offers, en dat het werkelijke offer van de mens aan God, zoals uitgedrukt door Micha de Profeet, bestond uit het gehoorzamen van Zijn geboden.

De latere priesterlijke vasthoudendheid aan deze riten en ceremoniën waren alleen bedoeld voor nationale doeleinden - om de Hebreeër "zuiver" en apart van de heidenen te houden, en de latere heidense bekeerlingen tot het christendom, gehecht als ze waren aan hun eigen rituele culten, namen die van de Hebreeën over en vermengden die met hun eigen, en veranderden Jezus' religie van verlossing door gebed tot de Vader om Zijn Liefde in een van riten en rituelen, waarbij verlossing moest worden verkregen door bloed en offers, met Jezus zelf als slachtoffer.

Maar zoals geen vergoten bloed van duif of lam op zichzelf de Hebreeër kon redden van de zonde, maar slechts het berouwvolle hart van hem die God zocht, zo kan geen vergoten bloed van Jezus (die in de vroege kerkleer de plaats inneemt van de dieren) de agressie van de mens uitwissen en hem zuiver van hart maken. Niemand kan uitleggen hoe Jezus' bloed, dat tweeduizend jaar terug in de elementen is teruggekeerd, de zonde van de mens kan wegwassen, en sommige sekten beschouwen de mis nu als louter symbolisch. Er is iets meer nodig dan zijn bloed om de mens van het kwaad af te keren en hem het nieuwe hart te geven dat de hemelse Vader aan zijn volk heeft beloofd en dat Hij door Jezus heeft vervuld.

Dit nieuwe hart is het resultaat van de transformatie van de menselijke ziel tot één met de natuur van God, die niet tot stand komt door uiterlijke offerplechtigheden die het hart niet raken, maar door het werk van de Heilige Geest, die de Liefde van de Vader overbrengt in de ziel van wie haar in ernstig gebed zoekt. Deze openbaring van het verlossingsplan van de Vader, voor het eerst bekend gemaakt door Jezus tijdens zijn zending op aarde, en onbegrijpelijk gemaakt in de geleidelijke vorming van de tijdelijke kerk, is nu door de Kerk van de Nieuwe Geboorte in gedrukte vorm verschenen in de twee delen van het Ware Evangelie opnieuw geopenbaard door Jezus (The True Gospel Revealed Anew by Jesus).

Er zijn natuurlijk twee duidelijke verwijzingen in de profetische boeken van de Hebreeën, Jesaja's verzen over de Lijdende Knecht en de verklaring in het Boek Daniël, dat de Messias *"uit het leven weggerukt"* zou worden. Onpartijdige Bijbelgeleerden zijn het erover eens dat de eerste staat voor Jehovah's gekwelde dienaar, Israël, die, gelouterd door lijden, glorie zal vinden door de mensheid de weg naar God te wijzen. De tweede is een directe verwijzing naar de moord op Onias III, de hogepriester van de Tempel, in de dagen van de Makkabeeën, ongeveer 171 v. Chr. Andere Messiaanse toespelingen verwijzen naar de "Tak" van David, naar Cyrus de Grote, de Perzische vorst, die de Hebreeën welgezind bleek, en naar Zerubbabel, de Gouverneur van Judea aan het eind van de zesde eeuw v. Chr.

Deze kale verklaringen, hoewel historisch waar, betekenen echter geenszins einde van deze zaak; en deze schrijver gelooft oprecht dat deze verwijzingen naar de komende Messias een patroon vormen waarin God door middel van de profeten aan de mensheid Zijn voorkennis openbaarde van de komende gebeurtenissen - niet omdat het zo was voorbestemd, maar omdat ze de natuurlijke uitkomst waren van omstandigheden waarin het hart van de mens verhard en niet vernieuwd was. Zo werd Jezus niet voor de zonden van de mens gekruisigd, maar vanwege die zonden; omdat gemene en slechte mannen, verstrikt in hun materialisme, destijds de opperpriesters waren; omdat een eng en buitengewoon legalisme, verstoken van hart en menselijk gevoel, het echte Jodendom *"en zijn liefde voor God en medemensen"* verstikte, en omdat deze betreurenswaardige toestand goed uitkwam voor een cynische Romeinse procurator die aan de macht was, iemand die *"een deal sloot"* om de priesters en hun huurlingen gunstig te stemmen en tegelijkertijd de *"Koning der Joden"* liquideerde van wie hij dacht dat hij een bron van burgerlijke onrust en oproer zou kunnen zijn. Jezus ging zijn dood tegemoet, niet zodat hij een gewillig offer kon zijn in een bloedig ritueel, veroordeeld door God, maar omdat hij, trouw aan zijn God, weigerde zijn missie te herroepen of te ontkennen dat hij de Christus was, bezitter van de Liefde en de Natuur van de Vader en dat hij door de Vader was gezonden om de mens de Weg naar dat nieuwe hart te onderwijzen via de enige weg die de mens heeft om tot de Vader te komen - door ernstig gebed en het verlangen van de ziel.

Jezus van de Bijbel en Meester van de Goddelijke Hemelen.
