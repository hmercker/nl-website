---
title: "Preek 39 - De gerechtigheid van alle volken om gered te worden"
menu_title: ""
description: "Preek 39 - De gerechtigheid van alle volken om gered te worden"
date: 2024-02-01 06:00:01+00:92
draft: False
hidden: True
weight:
---
### Preek 39 - De gerechtigheid van alle volken om gered te worden

Jezus - ontvangen door Dr. Samuels op 12 november 1960, Washington, DC, USA.

Hier ben ik, Jezus.

Niet alleen voorspelde Sefanja ballingschap voor Juda, maar ook de toorn van God die over andere volken kwam vanwege hun immoraliteit en kwaad. Eerdere profeten hadden aldus verklaard, en Sefanja was overtuigd van dit voorteken. In elk geval voorspelde Sefanja de ondergang van de Filistijnse steden bij de kust, op de route die de Scythen namen, en hij kon schrijven wat Amos eerder had voorspeld. Want Amos had gesteld:

> Ik zal de muren van Gaza in vlammen doen opgaan;  
Vuur zal zijn burchten verteren.  
De koning van Asdod zal Ik ombrengen,  
En ook de heerser van Askelon breng Ik om.  
Ik zal mij tegen Ekron keren,  
Tot de laatste man zullen de Filistijnen te gronde gaan –  
Zegt God, de HEER. - (Amos 1: 7 - 8) (NBV21)

Sefanja verklaarde aldus:

> Gaza zal verlaten zijn, Askelon een woestenij,  
Asdod wordt midden op de dag ontvolkt, Ekron ontworteld.  
Wee jullie, bewoners van de kustvlakte, Kretenzers!  
De HEER spreekt zich uit tegen jou, Kanaän, land van de Filistijnen! (...) - (Sefanja 2: 4 - 5) (NBV21)

En toen hij de verwoesting voorzag van Nineve, de hoofdstad van Assyrië, die plaatsvond in 606 v. Chr. kon hij lezen wat Micha had gezegd:

> Met het zwaard zullen zij Assyrië kaalslaan (…). - (Micha 5: 5) (NBV21) [^1]

Zo ging Sefanja, in zijn overeenstemming met Micha, verder met het voorspellen van de verwoesting van Nineve:

> Hij zal zijn hand uitstrekken naar het noorden,  
Assyrië te gronde richten,  
Nineve tot een wildernis maken,  
Dor als een woestijn. - (Sefanja 2: 13) (NBV21)

Sefanja wijst erop dat God onpartijdig is, en dat andere kwaadwillende naties uit die tijd vernietigd zouden worden, niet alleen kleine plaatsen als Gaza, Ahkelon, Ahdod en Filistijnse stadstaten, maar ook Egypte (Ethiopië genoemd vanwege de Ethiopische heerser), Assyrië en Nineve. De Heer is Heer van de hele aarde en zijn oordeel wordt uitgevoerd over alle volkeren vanwege zonden. Dit oordeel zal vernietiging zijn van alles wat zichtbaar is op de aarde, niet alleen de mens maar ook de dieren en de natuur, want het kwaad in de natuur vloeit voort uit het kwaad in het hart van de mens.

De aanklacht van Sefanja begint, wat Juda betreft, met de zonen van de koning en de leden van het koninklijk huis - *"brullende leeuwen"*... (Sefanja 3: 3) - in een tijd dat Josia nog minderjarig was en zijn broers en neven de Assyrische manieren en slechte gewoonten nog imiteerden. Maar het omvat ook de rechters, die *"wolven van de woestijn"* zijn, en haar profeten, die opscheppers en trouweloze mannen zijn, terwijl de priesters het heilige hebben ontheiligd en de wet geweld aandoen. Het volk heeft geen correctie ontvangen (Sefanja 3: 7), het heeft de Heer niet gezocht, en als het Hem ooit gekend heeft, zich van Hem en Zijn bevelen afgekeerd (Sefanja 1: 6). Zij zijn onbeschaamd geworden en afhankelijk van hun eigen middelen en zeggen in hun hart: *"De Heer zal niet goed doen, noch zal Hij kwaad doen."* (Sefanja 1: 12) Ja, ze hadden opgehouden te voelen dat God hun levende, eeuwige Vader was, en dat Zijn Hand over hen was uitgestrekt, om hen te helpen, als ze Hem zochten, en hen te behoeden voor het kwaad van de barbaarse tijden die heersten. Eerder is Jeruzalem opstandig tegen God en besmeurd met het bloed van rechtvaardigen. Toch zal Jahwe niet alle bewoners van de aarde vernietigen, maar hen die berouw hebben en trouw zijn, doen blijven, en ook al zouden de Judeeërs na de Dag des Oordeels nog in ballingschap leven, dit restant zou worden teruggebracht naar hun eigen land, want de rechtvaardigen van de andere volken zouden dit toestaan in gehoorzaamheid aan Gods Wil. Sommige schrijvers over Sefanja's profetie zijn van mening dat die passages over verlossing door zuivering en terugkeer uit de ballingschap niet van de profeet zelf zijn, want hij schreef zo'n dertig jaar of meer voor de laatste ballingschap in 597 v. Chr. Maar deze commentatoren houden er geen rekening mee dat Sefanja beschikte over de profetische geschriften van Amos, Hosea, Jesaja en Micha, en dat het bij hen vanuit het geloof vaststond dat Juda in ballingschap zou gaan, en als Sefanja de teksten van deze profeten accepteerde als uitdrukking van het Woord van God, moest hij wel geloven dat deze ballingschap daadwerkelijk zou plaatsvinden. Maar zoals hun geschriften, of althans aanhangsels van hun geschriften, met name Amos en Micha, aandrongen op een latere terugkeer uit de ballingschap en verlossing van de zonde door terugkeer tot de Heer, zo verkondigde Sefanja dergelijke profetieën over terugkeer en vergeving, en dus moet men zijn hoofdstuk 3 niet willen toeschrijven aan een latere hand, maar het was werkelijk Sefanja die, net als de eerdere profeten, een dag van inzameling en reiniging verkondigde.
Zo vermaant Sefanja met een groot besef van Gods heerschappij over alle volkeren op aarde:

> Zoekt de Heer, gij alle nederigen der aarde,  
Die zijn wetten hebt nageleefd;  
Zoekt gerechtigheid, zoekt ootmoedigheid;  
Het kan zijn dat gij verborgen zult zijn  
Op de dag van de toorn des Heren. - (Sefanja 2: 3)

En hij spreekt over de terugkerende Hebreeën als *"een arm en verdrukt volk, en zij zullen hun toevlucht zoeken in de Naam van de Heer,"* weliswaar arm aan materiële goederen en politiek, maar rijk aan de schat van de Liefde van de Vader en Zijn bescherming van hen. Toen ik over de nederigen en verdrukten sprak tegen degenen die naar mijn preken luisterden, sprak ik in de geest van Sefanja, waarbij ik ons identificeerde met de benarde situatie van de armen en de nederigen, en predikte dat veiligheid, redding en integriteit van de ziel lagen in het vertrouwen op Hem.
De profeet voorspelt vervolgens:

> Het restant van Israël  
Zal geen ongerechtigheid doen,  
Noch leugens spreken;  
Noch zal een bedrieglijke tong  
In hun mond gevonden worden;  
Want zij zullen zich voeden en zich te ruste leggen,  
En niemand zal hen bang maken. - (Sefanja 3: 13)

Met hoofdstuk 3, de verzen 14 tot en met 20, slaat Sefanja een toon van opgetogenheid aan die een opzienbarend contrast vormt met de grimmige en sombere passages over de Dag des Oordeels. En natuurlijk vinden schrijvers het moeilijk om dit te zien als van de profeet, maar Sefanja schreef nu niet in profetische trant, maar herhaalde oprecht wat Amos en Mlcha eerder hadden verklaard. Toch is zijn uitbarsting van blijdschap en vreugde hier zo uitbundig en de stijl zo persoonlijk en overtuigend, dat het door de Tweede Jesaja, die ik in latere preken uitvoerig zal bespreken, werd gebruikt als uitgangspunt van zijn grote geschriften.
Zo jubelde Sefanja:

> Zing, o dochter van Sion; schreeuw, o Israël;  
Wees blij en verheug u met heel uw hart, o dochter van Jeruzalem...  
De Koning van Israël, ja de Heer is in uw midden (...)  
De Heer uw God is in uw midden,  
Een machtige, die zal redden;  
Hij zal zich over u verheugen met vreugde,  
Hij zal zwijgen in zijn liefde, Hij zal zich over u verheugen met gezang. - (Sefanja 3: 14 - 17)

De enorm betekenisvolle regel, *"Hij zal zwijgen In Zijn Liefde,"* duidt op de Goddelijke Liefde die de Vader bezit als Zijn grootste Attribuut, en waarmee Hij Zijn kinderen liefheeft, en waarvan Sefanja wist dat het Gods Essentie is, maar veroorzaakte moeilijkheden onder Hebreeuwse geleerden, want zij dachten dat de regel betekende dat de diepte van Gods Liefde als stille extase was, maar dat werd weergesproken door Gods vreugde door zang. Rabbi Rashi's uitleg, bijvoorbeeld, dat God in Zijn Liefde Israëls zonden in stilte zal bedekken, is onaanvaardbaar, want God bedekt geen zonden, maar veroorzaakt door Zijn Wetten het ontwaken en de werking in het bewustzijn van de mens van wroeging en rechtvaardigheidsgevoel. Maar Sefanja bedoelde eigenlijk dat Gods Goddelijke Liefde weliswaar van zichzelf zo diep is dat ze stil is, maar dat de uitdrukking van die Liefde, die verontwaardiging en toorn kon zijn in de aanwezigheid van zonde en kwaad, er een was van vreugde en zang in de aanwezigheid van rechtvaardigheid en gerechtigheid, vooral wanneer die de terugkeer van Zijn eigenzinnige kinderen tot Hem vertegenwoordigden. Je zult je herinneren dat ik dit als thema gebruikte in mijn preek over de Verloren Zoon.

Jezus van de Bijbel en Meester van de Goddelijke Hemelen.
<small>

[^1]: In de oorspronkelijke Engelse tekst is dit in navolging van KJV Micah 5: 6.
