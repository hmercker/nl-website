---
title: "Preek 35 - Jesaja's hoop op een ideaal koninkrijk voor Israël"
menu_title: ""
description: "Preek 35 - Jesaja's hoop op een ideaal koninkrijk voor Israël"
date: 2024-02-01 06:00:01+00:88
draft: False
hidden: True
weight:
---
### Preek 35 - Jesaja's hoop op een ideaal koninkrijk voor Israël

Jezus - ontvangen door Dr. Samuels op 14 juli 1960, Washington, DC, USA.

Hier ben ik, Jezus.

En men zal zien dat later de profeet Micha in dezelfde trant sprak. Ik wil deze preken over Jesaja afsluiten, althans voor nu, met de laatste periode van Jesaja's leven, die in het teken stond van politieke onrust. Ik heb in mijn andere preken over Jesaja verwezen naar de Assyrische dreiging van 701 v. Chr., maar met andere gezichtspunten voor ogen. Ik heb toen laten zien dat Hizkia zich was blijven houden aan de aandrang van de profeet op neutraliteit in de machtsstrijd tussen Egypte en Assyrië, maar in 701 v. Chr. won de pro-Egyptische groep, die voorstander was van opstand tegen Assyrië, de gunst van de koning. Jesaja pleitte tevergeefs voor voortzetting van zijn vredespolitiek, maar nu sloot Hizkia een geheim verbond met Egypte, kocht hoeveelheden militair materieel van haar, en werd het doelwit van een aanval van Assyrië. In korte tijd werd heel Juda onder de voet gelopen en bleef alleen Jeruzalem over om de macht van Assyrië het hoofd te bieden. Hizkia kon opnieuw een ramp afwenden door 300 talenten zilver en 30 talenten goud te betalen.

In deze tijd werd Hizkia erg ziek, door een verergerde vorm van karbonkel die zijn bloed vergiftigde. Zijn artsen konden weinig doen om hem te verlichten. Jesaja vertelde hem dat hij zou sterven. Toen keerde Hizkia zijn gezicht naar de muur van zijn kamer, biddend en wenend over al zijn zonden en listen, berouwvol in zijn hart over de onedele dingen die hij had beraamd, en zoekend door direct gebed tot God om herstel. En hij bad aldus:

> HEER, ik smeek U, neem toch in aanmerking  
dat ik me altijd oprecht en met heel mijn hart  
naar uw wil heb gericht  
en steeds heb gedaan wat goed is in uw ogen. - (Jesaja 38: 2 - 3) (NBV21)

En de waarheid is, zoals ik al zei, dat de koning een hervorming van de religieuze rituelen had ondernomen om de vruchtbaarheidssymbolen en andere gruwelen te elimineren. En zo mag ik wijzen op en de nadruk leggen op een van de echte tastbare gevallen van Gods snelle hulp in direct antwoord op het gebed, want God hoorde en kreeg medelijden met zijn oprechte berouw, en vertelde via zijn boodschappers aan Jesaja hoe hij de infectie moest behandelen. Toen kwam het woord van de Heer dat zei:

> Ga, en zeg tegen Hizkia; zo zegt de Heer:  
De God van David, uw vader;  
Ik heb uw gebed gehoord, Ik heb uw tranen gezien;  
Zie, Ik zal aan uw dagen vijftien jaar toevoegen. - (Jesaja 38: 5)

Dit is een verkeerd citaat, want eigenlijk leefde Hizkia vijf jaar langer, van 701 tot 696 v. Chr. En deze genezing nam een vorm aan, wil ik benadrukken, van geestelijke genezing, want Jesaja, die zich op een hoog geestelijk niveau bevond, kon de woorden van Gods helpende boodschapper opvangen:

> Jesaja zei: Laat ze een koek van vijgen nemen  
En die als pleister op de steenpuist leggen, en hij zal herstellen. - (Jesaja 38: 21)

En dat deed hij. De reden, hoewel onbekend voor de arts of voor Jesaja, was dat de vijgen in het paleis, die zonder koeling rondslingerden, schimmels produceerden die de genezende stoffen bevatten, een beetje zoals de penicilline van vandaag. Hizkia's dood in 696 v. Chr. op 42-jarige leeftijd, als gevolg van excessen, ongeschikt voedsel en ten slotte ziekte die zijn gestel niet aankon, veroorzaakte de ergste interne en binnenlandse problemen die Juda ooit teisterden door de troonsbestijging van die Manasse, wiens naam door Joden alleen met huivering en hartzeer wordt uitgesproken. Een van de kwaden die hij nieuw leven inblies was de rituele moord op zuigelingen, waaronder zijn eigen zoon, en er vloeide onschuldig bloed in de straten van Jeruzalem en in de steden van Juda. Jesaja kon niet leven in die sfeer van barbarij, wreedheid en obscurantisme, en op dezelfde manier wilden en konden de aanhangers van zijn wilde politiek de beschuldigende vinger van de profeet tegen hen niet verdragen. Daarom grepen ze, met goedkeuring van Manasse, Jesaja en stopten hem, zoals de oude Hebreeuwse traditie vermeldt, in een holle boomstam en zaagden die in tweeën. Zo eindigde de profetische loopbaan van de grote opvolger van Amos en Hosea.

Vele passages uit Jesaja zijn voortdurend geciteerd om zijn taalbeheersing aan te tonen om God te beschrijven als machtig, heilig, vervuld van glorie en majesteit en de Heerser van het universum, maar ik wil je eraan herinneren dat in de tijd van het Nieuwe Testament Jesaja werd geciteerd als iemand die zijn volk een voorkennis bracht van gebeurtenissen tot in mijn eigen dagen. Zo wendden mijn discipelen zich tot Jesaja 9: 2:

> Het volk dat in duisternis wandelde, heeft een groot licht gezien;  
Zij die wonen in het land van de schaduw des doods,  
Over hen heeft het licht geschenen. [^1]

Dit licht, voor mijn discipelen, zinspeelt op mij, of was in mij, en bracht met dit licht de verovering van de dood door geloof in mijn persoon, in die zin dat ik kwam met een ziel vervuld van Gods Goddelijke Liefde, en die leerde bidden om het bezit van deze Liefde voor het eeuwige leven.

Natuurlijk hadden de woorden van Jesaja, zoals Jesaja mij zelf zou zeggen, geen betrekking op mij, maar waren ze inleidend op de strofen die zich verheugen over de geboorte van Hizkia. Deze vreugde over de geboorte van de "Erfgenaam" nam bij Jesaja de vorm aan van prachtige poëzie, lyrisch en overdreven, om aan te sluiten bij de grote betekenis van de gebeurtenis voor het welzijn van deze Oosterse natie, die altijd geneigd is tot overdrijving en uitbundigheid. Deze Jesaja bedoelde met bovenstaande regels dat de geboorte van Hizkia licht en voorspoed inluidt, alsmede een nauwere band met God, voor het volk dat onder Achaz had geleden. Jesaja jubelt vervolgens:

> Een kind is ons geboren,  
een zoon is ons gegeven;  
de heerschappij rust op zijn schouders.  
Deze namen zal hij dragen: Wonderbare raadsman,  
Sterke God, Eeuwige vader, Vredevorst. - (Jesaja 9: 5) [^2]

Letterlijk uit het Hebreeuws vertaald, staat hier: *"God, de Machtige, is geweldig in raad, God, de Eeuwige Vader, de Heerser van de Vrede."* Dit betekende niet dat Hizkia zou worden beschouwd als God de Machtige, of verheven tot het niveau van de Godheid, zoals de vertaling van sommige Bijbelversies ten onrechte impliceert, met de bedoeling het gedicht van verblijding niet te laten verwijzen naar Hizkia's geboorte, maar naar Mij, die *"God de Machtige"* zou worden genoemd en de rest van deze geweldige naam. Maar als jij je de namen van Jesaja's twee zonen herinnert, *"Een overblijfsel zal blijven,"* en *"De buit snelt, de prooi haast zich,"* zul jij je realiseren dat, hoewel zulke namen voor jou fantastisch klinken, ze niet zo fantastisch waren voor de Hebreeën van die dagen, vooral voor Jesaja, die alle drie de namen bedacht had, hoewel ze ongetwijfeld "opgeblazen" waren om een koninklijk huis te behagen waarvan Jesaja zelf, zoals jij je misschien nog wel herinnert, een ouder lid was. Eigenlijk vertelt Jesaja dat hij met deze naam bedoelde dat God, de eeuwige en geweldige God van de Hebreeën, het Hebreeuwse volk genadig was geweest door hun zo'n fijne jongen als Hizkia te geven, die een uitstekende koning bleek te zijn.
Zo zei Jesaja verder:

> Groot is de heerschappij en zonder einde de vrede  
voor de troon van David en voor zijn koninkrijk;  
ze zijn gegrondvest op recht en gerechtigheid  
en staan vast voor altijd en eeuwig.  
De HEER van de hemelse machten  
brengt dit in zijn vurige liefde tot stand. - (Jesaja 9: 6) (NBV21) [^3]

Kortom, Jesaja gaf uiting aan een innige hoop dat de troon van koning David door Hizkia zou worden opgeheven tot een ideale staat van gerechtigheid, die eeuwig zou voortduren. De Joden, waar ook ter wereld, wachten nog steeds op een ideale staat, zo niet onder een koninkrijk van het Huis van David, dan onder een democratische regeringsvorm, die recht doet gelden en zich rechtvaardig gedraagt als voorbeeld voor de naties. Het is nog steeds doordrongen van de idealen van de profeten en de wet van menselijke liefde, gerechtigheid en barmhartigheid, en zal al zijn aandacht geven aan zo'n koers, waar die ook maar verenigbaar is met de aardse functies en ideologie van belaagde naties, op aarde, maar het licht van Gods Liefde zal uiteindelijk doordringen in het land van de profeten, mijn land, en de harten van de mensen bezitten, in Erez Israël, zoals elders op aarde. Amen.

Jezus van de Bijbel en Meester van de Goddelijke Hemelen.
<small>

[^1]: In de NBV21 is dit Jesaja 9:1, welk vers in de NBV21 als volgt luidt: *Het volk dat in duisternis ronddoolt, ziet een schitterend licht. Zij die in het donker wonen, worden door een helder licht beschenen.* Gelet op de toelichting op Jesaja 9:2 in deze preek, lijkt de KJV tekst toepasselijker en is deze niet vervangen door de NBV21.

[^2]: In de tekst van deze preek is uitgegaan van de KJV, alwaar deze tekst overeenkomt met Jesaja 9:6. In dit geval is wel de NBV21 vertaling gebruikt.

[^3]: In de tekst van deze preek wordt bij dit citaat verwezen naar Jesaja 9:7 verwezen.
