---
title: "Preek 66 - Jezus legt de liederen van Jesaja verder uit"
menu_title: ""
description: "Preek 66 - Jezus legt de liederen van Jesaja verder uit"
date: 2024-02-01 06:00:01+00:119
draft: False
hidden: True
weight:
---
### Preek 66 - Jezus legt de liederen van Jesaja verder uit [^1]

Jezus - ontvangen door Dr. Samuels op 21 juli 1963, Washington, DC, USA.

Hier ben ik, Jezus.

Het tweede lied staat in Jesaja 49: 1 – 6:

> Al in de schoot van mijn moeder  
heeft de HEER mij geroepen,  
nog voor ze mij baarde noemde Hij mijn naam.  
Mijn tong maakte Hij scherp als een zwaard  
Hij hield me verborgen in de schaduw van zijn hand (…).  
Hij heeft me gezegd: 'Mijn dienaar ben jij.  
In jou, Israël, toon Ik mijn luister.' - (NBV21) [^2]

De betekenis hier is dat God Israël had opgemerkt om Zijn Naam en aanbidding aan het mensen bekend te maken vanaf de ver in het verleden liggende tijden toen Abraham naar Palestina was gekomen en toen de Hibiri-stammen nomaden waren in de woestijn. De taal hier is natuurlijk zeer figuurlijk en door andere profeten met dezelfde bedoeling gebruikt. In het derde lied spreekt God Zelf (Jesaja 52: 13 - 15):

> Ja, mijn dienaar zal slagen,  
hij zal groots zijn en hoogverheven.  
Zoals hij velen deed huiveren  
– zo mismaakt was hij, zo weinig menselijk zijn aanblik,  
zijn uiterlijk had niets meer van een mens –,  
zo zal hij veel volken opschrikken,  
en koningen zullen sprakeloos staan.  
En zij aan wie niets was verteld, zullen zien,  
zij die niets hadden gehoord, zullen begrijpen. (NBV21) [^3]

Dit verwees niet naar de Christus, als de aan het kruis geslagen Messias, zoals veel orthodoxe christenen ten onrechte hebben leren geloven, maar naar het volk Israël dat, in de woorden van de Heer gevangen door de Tweede Jesaja, zo veranderd zou worden van het lijdende, weeïge, desolate beeld dat de Babylonische gevangenschap voorstelde, dat veel volken zouden schrikken van de grote verandering die God bij hun terugkeer naar hun vaderland teweegbracht, en dat zelfs koningen met stomheid geslagen zouden blijven door de gedaantewisseling - Gods verlossing van Israël.
Dat dit zo is, mag duidelijker blijken uit hoofdstuk 51, verzen 17 - 23, waar Jesaja spreekt en vervolgens God zelf daartoe citeert. Deze verzen beginnen als volgt:

> Word wakker, word wakker,  
Jeruzalem, sta op!  
De HEER heeft je laten drinken  
uit de beker van zijn toorn.  
(…)  
Daarom, luister hiernaar, ongelukkige,  
(…)  
Dit zegt je God, de HEER,  
de God die het opneemt voor zijn volk:  
Ik neem de bedwelmende beker uit je hand,  
de kelk, de beker van mijn toorn,  
je hoeft er niet meer uit te drinken.  
Ik geef hem aan hen die jou kwelden (…). (NBV21) [^4]

En daarna, in hoofdstuk 52, vers 7, staat dat prachtige vers, dat mijn hart in vervoering bracht, dat begint met:

> Hoe welkom is de vreugdebode  
die over de bergen komt aangesneld,  
die vrede aankondigt en goed nieuws brengt,  
die redding aankondigt en tegen Sion zegt:  
‘Je God is koning!’ (NBV21) [^5]

Je ziet dus dat het derde Knechtenlied verwijst naar Israël, het volk, de terugkeer naar Jeruzalem, en de verlossing door Gods Liefde.

Maar het meest controversiële van deze Knechtliederen is het bijzondere hoofdstuk 53, dat ik uitvoerig wil toelichten. Het hoofdstuk begint met:

> Wie kan geloven wat wij hebben gehoord?  
Aan wie is de macht van de HEER geopenbaard? (NBV21) [^6]

De betekenis is: wie kon het verslag geloven dat Cyrus de repatriëring van de Hebreeën had toegestaan? En aan wie openbaarde God zijn armen (gaf militaire macht) om hen te bevrijden? Niet eens aan de Joden zelf, maar aan Cyrus.

Het hoofdstuk gaat verder - en hier zien we de Tweede Jesaja de verbazing van de Babyloniërs zelf weergeven, die, zoals ik de poëzie nu interpreteer, verklaren:

> Als een loot schoot hij [4] op onder Gods ogen,  
als een scheut uit dorre grond.  
Onopvallend was zijn uiterlijk,  
hij miste iedere schoonheid,  
zijn aanblik kon ons niet bekoren.  
Hij werd veracht, door mensen gemeden,  
hij was een man die het lijden kende  
en met ziekte vertrouwd was,  
een man die zijn gelaat voor ons verborg  
en door ons werd verguisd en geminacht. (NBV21) [^7]

Kortom, voor de Chaldeeën was Israël een zwak kruid geplant door zijn god, zonder de juiste stevigheid om stormen en tegenspoed te weerstaan. Hij had geen sterke viriliteit, geen kunstwerken of architectuur, (natuurlijk omdat het de Hebreeën verboden was gesmede beelden te maken), en vanwege zijn geknechte positie. Zonder eigen regering of georganiseerd leger was hij als natie zwak en ziek van structuur, en daarom keken de andere heidense volken met minachting naar dit verslagen Israël. Hij was verlaten door de andere landen in dat deel van de wereld, en leed omdat hij een verschoppeling was tussen de andere machten.

Vervolgens laat de Tweede Jesaja de Babyloniërs de betekenis van Israëls lijden uitleggen, hoewel hij als dichter van Ezechiël de kunst van de projectie erfde: hij kon dezelfde verzen twee dingen tegelijk laten betekenen. Hier doet hij dit door bewust af te zien van het aanwijzen van het onderwerp. Daarom is het mogelijk de volgende verzen niet alleen vanuit een Chaldeeuwse visie te beschouwen, maar ook als een verwijzing naar Israël als volk, en de getroffene als een profeet van het volk die we niet als één persoon kunnen identificeren, maar als een combinatie van Ezechiël, in literaire zin, zoals ik al zei, en als Jeremia vanuit het standpunt van het feitelijke lijden. Nooit heeft de Tweede Jesaja gedacht aan een werkelijke Messias, die door een verlossende dood boete doet voor de zonden van zijn volk, maar aan de religieuze riten van de Babyloniërs, die, zoals de sprekers van de volgende regels, het lijdende Israël interpreteren in overeenstemming met hun eigen religieuze geloof in een stervende en herrezen vruchtbaarheidsgodheid.

Jezus van de Bijbel en Meester van de Goddelijke Hemelen.
<small>

[^1]: In voetnoten zal de letterlijke vertaling worden weergegeven van de bijbelse citaten die zijn ontleend aan KVJ en waarvoor in tekst van deze preek gebruik is gemaakt van de NBV21.

[^2]: Hoewel hier is aangegeven dat het een citaat betreft dat vers 1-6 omvat, gaat het citaat niet verder dan vers 3. De vertaling uit de Engelse aan de KJV ontleende tekst luidt: *"De Heer heeft mij geroepen uit de baarmoeder, Uit de ingewanden van mijn moeder heeft Hij mijn naam genoemd; En Hij heeft mijn mond gemaakt als een scherp zwaard, In de schaduw van zijn hand heeft Hij mij verborgen; (...) En Hij zei tot mij: Gij zijt Mijn dienaar, o Israël, in wie Ik verheerlijkt zal worden."*

[^3]: De vertaling uit de Engelse aan de KJV ontleende tekst luidt: *"Zie, Mijn dienaar zal voorspoedig zijn, hij zal verheven en verheerlijkt worden. Velen waren verbaasd over hem, omdat zijn gezicht zo ontsierd was, het leek niet meer op dat van een man. Daarom zullen vele volken zich verwonderen, koningen zullen stil zijn voor hem, Want wat hun niet was verteld, zullen zij zien, En zij zullen overwegen wat zij niet hadden gehoord."*

[^4]: De vertaling uit de Engelse aan de KJV ontleende tekst luidt: *"Ontwaak, ontwaak, sta op, o Jeruzalem, dat uit de hand van de Heer de beker van zijn woede heeft gedronken; (...) Hoor daarom nu dit, gij gekwelde (...) Zo zegt de Heer, en uw God, die de zaak van zijn volk bepleit; zie, ik heb de beker die doet beven uit uw hand genomen, zelfs de droesem van de beker van mijn toorn;gij zult hem niet meer drinken. Maar Ik zal hem plaatsen in de hand die u treft ....".*

[^5]: De vertaling uit de Engelse aan de KJV ontleende tekst luidt: *"Hoe mooi zijn op de bergen de voeten van hem die goede tijdingen brengt, die vrede (Liefde) verkondigt. Die goede tijdingen brengt (zielsbevrediging); Die redding verkondigt; Die tot Sion zegt: Uw God regeert!"* De tussen haakjes geplaatste woorden behoren niet tot dit citaat, maar zijn ter verduidelijking toegevoegd. 

[^6]: De vertaling uit de Engelse aan de KJV ontleende tekst luidt: *"Wie heeft ons verslag geloofd? (over wat we gehoord hebben) En aan wie is de arm van God geopenbaard?"* De tussen haakjes geplaatste tekst behoort niet tot dit citaat, maar is ter verduidelijking toegevoegd. In de tekst van dit citaat staat 'aan wie is de arm van de Heer geopenbaard?' Daarom spreekt de daarop betrekking hebbende toelichting van 'armen' en wordt aangegeven dat het om militaire 'macht' gaat.

[^7]: De vertaling uit de Engelse aan de KJV ontleende tekst luidt: *"Want Israël groeide voor zijn God op als een teer plantje, en als een wortel uit droge grond. Israël had geen schoonheid of cultuur, dat wij Babyloniërs ons tot hem aangetrokken zouden voelen. Hij was veracht en verlaten door andere volken, (zwakke vazallen van onze macht); Een natie die kwakkelde en zwak was en bekend was met ziekte in het lichaam. En als iemand voor wie anderen hun gezicht verbergen, werd Hij veracht, en wij in onze eigen macht hadden geen nut voor deze zwakkeling."* In de tekst van dit citaat wordt in plaats van het in de KJV gebruikte 'he' expliciet 'Israël' genoemd. Ook hier behoort de tussen haakjes geplaatste tekst niet tot het citaat, maar is ter verduidelijking toegevoegd.
