---
title: "Preek 9 - Het nieuwe hart in het Oude Testament"
menu_title: ""
description: "Preek 9 - Het nieuwe hart in het Oude Testament"
date: 2024-02-01 06:00:01+00:62
draft: False
hidden: True
weight:
---
### Preek 9 - Het nieuwe hart in het Oude Testament

Jezus - ontvangen door Dr. Samuels op 25 januari 1958, Washington, DC, USA.

Hier ben ik, Jezus.

Ja, ik ben hier vanavond om je te vertellen over het Nieuwe Hart, en wat het werkelijk betekent voor de mensheid. Ik wil je vertellen dat het ‘t Nieuwe Hart is dat van mij de Messias van God heeft gemaakt, en dat het ‘t Nieuwe Hart was dat in het Oude Testament werd voorspeld door die oude schrijvers die de geestelijke waarneming hadden om te leren wat het Plan voor de redding van de ziel voor de mensheid zou zijn, en erkend door de apostelen en leerlingen die mijn leringen volgden, dat het Nieuwe Hart, en wat het werkelijk was, de vervulling vormde van Gods Belofte van verlossing, in de dagen dat ik op aarde was en mijn missie van de Liefde van de Vader predikte.

Ik heb je in mijn preken verteld dat de Weg naar de Vader alleen mogelijk is door gebed tot de Vader om Zijn Goddelijke Liefde, die, wanneer ze door tussenkomst van de Heilige Geest in de menselijke ziel wordt overgebracht, de eliminatie in de ziel bewerkstelligt van aanwas en neigingen die in strijd zijn met de zuiverheid van de ziel, en bovenal de transformatie van die ziel in een Goddelijke ziel bewerkstelligt, de verblijfplaats waarin de Essentie van God in de mens woont, en het Koninkrijk van God brengt aan wie die persoonlijkheid ook moge zijn.

Deze transformatie van de menselijke ziel in een goddelijke ziel door gebed tot de Vader om Zijn Liefde was, en is, het Nieuwe Hart, dat de schrijvers en profeten in het Oude Testament voorspelden, en dat door mijn komst werd vervuld. Deze voorspellingen waren de ware voortekenen van de komst van de Messias, want zij vertelden op welke manier de Messias zijn aanspraak zou bewijzen de zoon van God te zijn: Hij zou de eerste op aarde zijn die in het bezit was van een ziel die vervuld was van de Goddelijke Liefde van de Vader, en het zou in de zin van een mens die in het bezit was van een Goddelijke ziel zijn dat de Christus het Nieuwe Hart zou hebben en met hem het Koninkrijk van God op aarde zou brengen.

Veel van de voorspellingen over de tijd, plaats en omstandigheden die met de Messias verbonden zijn, zijn natuurlijk waar, en ik zal ze te zijner tijd stuk voor stuk behandelen als relevant voor mijn plan om de Waarheden van de Vader uiteen te zetten, maar hier moet ik je uitleggen dat er veel verdraaiing heeft plaats gevonden door hen die probeerden vast te stellen dat Ik uit een maagd of uit het zaad van de vrouw was geboren, of was gekomen als priesterkoning of als verzoeningsoffer, en deze zogenaamde voorspellingen zijn vals en slechts door mensen gemaakte interpretaties om te passen in uitgewerkte en vooropgezette begrippen om heidenen de kerk in te lokken.

Eerst wil ik je vertellen over het idee van het Nieuwe Hart en wat het in de perioden waar het naar verwijst betekende voor de schrijvers die de gedachte van het Nieuwe Hart in het Oude Testament overbrachten, en vervolgens wil ik je uitleggen hoe de gedachte van een Nieuw Hart aanvaardbaar werd voor de Hebreeën, toen godsdienst voor een groot deel angst voor een almachtige God betekende, en het gunstig stemmen van die God door middel van offers.

Nu vertelt de profeet Samuel, in zijn vroege verslag van de zalving van Saul als eerste koning van de Joden, wat hij Saul opdroeg te doen - naar de berg Tabor te gaan, die vele eeuwen later het toneel zou zijn van veel van mijn activiteiten, en daar zou hij de Geest van de Heer ontvangen, die hem in een nieuw mens zou veranderen, en God zou met hem zijn.

Voor de profeet Samuel betekende dit, en hij legde het zo uit aan Saul, dat hij daarna een man naar Gods eigen hart zou moeten worden, een man die zuiver was in zijn gedachten en gedrag. Natuurlijk hadden noch Samuel noch Saul enig begrip van het Nieuwe Hart als een transformatie van de ziel, teweeggebracht door de Liefde van de Vader, want Zijn Liefde was in die tijd niet beschikbaar voor de mensheid, maar zij verstonden onder een nieuw hart de eliminatie van de zonde door zuivering die in de ziel van de mens werd bewerkt door de invloed van de Vader. Deze reinigende werking, zo geloofden zij, werd bewerkstelligd door de Geest van de Heer, zoals die in het Oude Testament werd genoemd, gezonden door Jahwe.

Dit middel tot reiniging was geen oorspronkelijke gedachte bij Samuel, maar werd door hem gebruikt omdat hij wist dat God een nieuw hart in Jakob had gewrocht, dat wil zeggen dat Hij een verandering in Jakobs karakter had veroorzaakt, zodat hij inderdaad een nieuw mens was, en God zelf zijn naam veranderde in Israël. Zo was Abraham een man van God, een man naar Gods eigen hart. Zo was het dat Samuel voelde dat Saul, met zijn verantwoordelijkheden als koning van de Joden, van zijn ziel zou ontdoen die zonden en kwade neigingen die eraan kleefden, en door de Geest van God gezuiverd zou worden van deze kwaden. Hij had niet de gave om te profeteren, zoals vele eeuwen later door verschillende bewerkers in de Bijbel is ingevoegd, maar alleen de erkenning dat Saul een nieuw mens van hart kon worden en door Gods Hulp gezuiverd kon worden van zonden, als Saul dat wilde. En dat gebeurde ook, zoals we weten, totdat het oude aardse kwaad zich weer begon te laten gelden, toen Saul zich begon af te keren van het gebed tot God en zijn eigen weg ging, gedreven door zijn eigen verlangens en ego gerichte wil.

Deze gedachte komt terug toen Jeremia (Hoofdstuk 24, vers 7) sprak over de goede en de slechte vijgen, ten tijde van de gevangenschap in Babylon, en zei: *"Ik leg in hun hart het inzicht dat Ik de HEER ben; als zij met heel hun hart naar Mij terugkeren, zullen zij mijn volk zijn en zal Ik hun God zijn."* Het betekende dat de Hebreeën in Chaldea de middelen zouden krijgen om te beseffen dat geloof in God en gehoorzaamheid aan Zijn geboden van gerechtigheid, rechtvaardigheid en barmhartigheid de enige noodzakelijke vereisten waren om overleving over materiële rampen te verzekeren.

Ook Ezechiël verklaarde in zijn berichten uit de geestenwereld, die van hoop vervuld waren voor de gevangenen in het vreemde land, dat het volk Israël nog een kans zou krijgen om mensen naar Gods Eigen Hart te zijn, niet door hun eigen inspanningen, maar door de Hulp van God, want God zou hun één hart geven (Hoofdstuk 11, vers 19) en dat betekende, zoals ik het begreep: het Zijne; en Hij zou hun een nieuwe geest geven: het Zijne; Hij zou het steenachtige hart uit hun lichaam wegnemen en hun een hart naar het Zijne geven. Zijn Hulp, kortom, zou hen in staat stellen zich te ontdoen van hun zonden, dus dat betekende, zoals de profeet het daarna zag, het vermogen van het volk om Gods wetten en verordeningen te gehoorzamen. En opnieuw (in Hoofdstuk 36, vers 26) was Ezechiël ervan doordrongen dezelfde taal te gebruiken: *"Ik zal jullie een nieuw hart en een nieuwe geest geven, Ik zal je versteende hart uit je lichaam halen (en je er een levend hart voor in de plaats geven [^1])."* En in vers 27 *"Ik zal jullie mijn geest geven en ervoor zorgen dat jullie je aan mijn voorschriften houden en mijn regels naleven."* (NBV21)

En het betekende dat de mens zelf zich niet kon helpen zichzelf te zuiveren, maar dat wel kon doen met de Hulp van God, want als de mens gewillig was, zou God hem dat Nieuwe Hart geven dat vrij zou zijn van zonde en kwaad. Niet door enige rite of ceremonie of dans, maar - zoals de profeet Micha zei - door te doen wat goed is in de ogen van God, en - zoals Amos zei - door gerechtigheid te laten opwellen als een machtige stroom.

Zoals ik al zei, betekende het Nieuwe Hart voor Samuel, Jeremia en Ezechiël de zuivering van de menselijke ziel van zonde, want niets anders dan zo'n zuivering was de Hebreeën bekend vóór mijn komst, maar er waren andere onderdelen in het Oude Testament die spraken, niet van wet en gerechtigheid, maar van Liefde - de Liefde van de Vader voor zijn kinderen - en het was deze Liefde die ik uiteindelijk begreep en besefte dat het ‘t Nieuwe Hart was dat God door zijn profeten aan de Hebreeën had beloofd. En terwijl het Nieuwe Hart voor hen één ding betekende, betekende het Nieuwe Hart voor mij, in de volle ervaring van de Liefde van de Vader die in mijn eigen ziel gloeide, de Liefde van de Vader, de hulp die de mens voor altijd van de zonde zou bevrijden, en meer nog, hem dat Hart zou geven dat één is met dat van de Vader, goddelijk met dat van de Vader tot in alle eeuwigheid. Zo begreep en wist ik in mijn ziel dat ik het goddelijke kind van de Vader was.

In mijn volgende preek zal ik je vertellen over de in het Oude Testament beloofde Liefde van de Vader, hoe de mensen tot het inzicht kwamen dat God geen primitieve God van angst was, die gesust moest worden door offers, maar een God van Liefde voor Zijn kinderen, en hoe ik tot het inzicht kwam dat ik de Messias was vanwege die Liefde in mijn eigen ziel.

Jezus van de Bijbel en Meester van de Goddelijke Hemelen.
<small>

[^1]: De passage tussen haakjes ontbreekt in de originele tekst van deze preek, maar vormt in de NBV21 de laatste zinsnede van vers 26, en is om die reden opgenomen.
