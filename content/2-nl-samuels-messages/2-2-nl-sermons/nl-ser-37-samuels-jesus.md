---
title: "Preek 37 - Micha en de voorspelling van Bethlehem"
menu_title: ""
description: "Preek 37 - Micha en de voorspelling van Bethlehem"
date: 2024-02-01 06:00:01+00:90
draft: False
hidden: True
weight:
---
### Preek 37 - Micha en de voorspelling van Bethlehem

Jezus - ontvangen door Dr. Samuels op 29 juli 1960, Washington, DC, USA.

Hier ben ik, Jezus.

Er is één passage die ik wil bespreken in het boek Micha; dat is hoofdstuk 6, waarin God via de profeet Israël smeekt tot Hem terug te keren in rechtvaardig gedrag tegenover de medemens. Hij herinnert hen aan de afschuwelijke gruweldaden die werden aangetroffen in de heidense eredienst van de naburige koningen Balak van Moab en Balaam, zoon van Boer. Zo verklaart Micha dat offers van welke aard dan ook zinloos zijn; alleen gerechtigheid van hart en liefde tot barmhartigheid zijn Gods Wil voor de mensheid:

> Wat kan ik de HEER aanbieden,  
Waarmee hulde brengen aan de verheven God?  
Moet ik Hem tegemoet treden met brandoffers,  
Zou Hij eenjarige stieren aanvaarden?  
Kan ik Hem gunstig stemmen met duizenden rammen,  
Met olie, stromend in tienduizend beken?  
Moet ik mijn eerstgeborene geven voor wat ik heb misdaan,  
De vrucht van mijn schoot voor mijn zondig leven?’  
Er is jou, mens, gezegd wat goed is,  
Je weet wat de HEER van je wil:  
Niets anders dan recht te doen, trouw te betrachten  
En nederig de weg te gaan van je God. - (Micha 6: 6 - 8) (NBV21)

Deze passage is qua schoonheid, kracht en klaarheid nooit overtroffen in de ontwikkeling van het religieuze denken tot in de tijd van de Goddelijke Liefde, want wat Micha hier geeft is niets minder dan de essentie van de ethische godsdienst, of de godsdienst van de menselijke liefde. In feite leert hij met de grootste eenvoud wat miljoenen mensen zoeken en door de eeuwen heen hebben proberen te ontdekken - de betekenis van religie. Want nee, religie is geen kwestie van ritueel en offers voor de zonde of voor het sussen van een godheid; nee, het is niet het offeren van kalveren of rammen of lammeren, of olie, of het offeren van de eerstgeborene, zoals de vroege mens dacht dat het moest zijn, en dat nog steeds op een metafysische manier wordt gebruikt door een moderne kerk waarvan de verkeerde leer is dat ik, Gods eerste en enige zoon, aan een kruis moest worden geofferd voor het sussen van Zijn toorn voor de zonden van de mens.

Nee, God zoekt niet het offer van dieren, noch van de vruchten van de aarde, noch van mensen, noch, inderdaad, enige vorm van offer. Nee, Hij wil dat de mens leeft met een blijvend besef van, en de uitvoering van, rechtvaardigheid en barmhartigheid, en nederig weet dat God de Schepper van je wezen is, en je, om zo te zeggen, in de palm van Zijn Hand houdt.

Wat de rest van Micha's boekje betreft, is hoofdstuk 5 de beroemdste passage, omdat het gaat over de profetie waarvan men denkt dat die betrekking heeft op mijn komst. Eigenlijk komt het na hoofdstuk 3, waarin staat dat Jeruzalem zal vallen en de Tempel verwoest, als de heersers van de Huizen van Juda en Israël doorgaan met kwaad werken, het recht verafschuwen en Sion, de Tempel, met bloed bouwen. Maar, vervolgt Micha, er zal op een dag als heerser in Juda iemand komen die Gods Wil zal doen, recht en billijkheid zal brengen aan allen en zal regeren met gerechtigheid en barmhartigheid. Deze heerser zou natuurlijk, zoals toen al eeuwenlang gedacht werd, van het huis van David zijn; zodat Micha gewoon leek te wachten op een nieuwe koning. Ik heb je al verteld dat Jesaja in Hizkia een goede koning voorspelde, die een verbetering was ten opzichte van zijn voorgangers, maar niet in de mate die Jesaja's woorden rechtvaardigden. Nu gebruikte Micha dezelfde soort lyrische taal, zodat de koning die zou komen, Hizkia, nauwelijks te herkennen is aan de profetie van zijn komst. Hier zijn de woorden van Micha:

> Uit jou, Betlehem in Efrata,  
te klein om tot Juda’s geslachten te behoren,  
uit jou komt iemand voort die voor Mij over Israël zal heersen.  
Zijn oorsprong ligt in lang vervlogen tijden,  
in de dagen van weleer.  
Totdat de vrouw die zwanger is haar kind heeft gebaard,  
worden zijn broeders aan hun lot overgelaten.  
Daarna zullen wie er nog over zijn  
terugkeren naar de andere Israëlieten. - (Micha 5: 2 - 3) (NBV21)

Ik zal doorgaan met de rest van deze profetie en de betekenissen ervan uitleggen, maar ik wil eerst dit gedeelte behandelen, omdat een volledig citaat tot verwarring kan leiden en ook heeft geleid. In de eerste plaats baseerde Micha zijn voorspellingen op dat deel van Jesaja, laat ik citeren: *" Totdat de vrouw die zwanger is haar kind heeft gebaard,"* (NBV21) wat gesuggereerd wordt door Jesaja's:

> Zie, de jonge vrouw zal zwanger worden  
En een zoon baren, en zal zijn naam 'Immanuel' noemen. - (Jesaja 7: 14)

Je zult merken dat Micha ook spreekt over een zoon, in plaats van een kind, een zoon die geassocieerd zal worden met de terugkeer van de Tien Stammen van Israël, of beter gezegd de terugkeer van een overblijfsel uit de gevangenschap in Assyrië. Zo voorspelt Micha de heerser van de natie die de overlevenden van de ballingen bestuurt, zoals lang tevoren is voorspeld; dat wil zeggen, de laatste passage die aan Amos wordt toegeschreven, deze heerser (wiens moeder ten tijde van Jesaja's geschriften zwanger van hem was) is geboren in Bethlehem Efrata, om deze Judeeër te onderscheiden van een andere in Galilea, en verwijst naar de stad waar David is geboren. Dit is ongebruikelijk, want het koningshuis van Juda woonde in Jeruzalem en de kinderen werden geboren in het koninklijk paleis. Nu vermeldde Jesaja het niet, want hij nam aan dat de geboorte zoals altijd in het paleis zou plaatsvinden, maar Micha maakte er een punt van om ernaar te verwijzen, zoals ik al zei, omdat Hizkia geboren werd in Bethlehem, waar zijn moeder Abi, dochter van Zacharia, had gerust, en Micha schreef vele jaren na de gebeurtenis. Het boek Tweede Koningen verhaalt hoe goed hij werd beschouwd:

> Hij deed wat goed is in de ogen van de HEER, net zoals zijn voorvader David gedaan had. Hij verwijderde de offerplaatsen, verbrijzelde de gewijde stenen, haalde de Asjera-paal [^1] omver en sloeg de koperen slang die Mozes gemaakt had aan stukken. De Israëlieten hadden namelijk nog altijd de gewoonte om voor deze slang, die de naam Koperslang droeg, wierook te branden. Hizkia stelde zijn vertrouwen in de HEER, de God van Israël. Nooit, noch voor noch na zijn tijd, is hij geëvenaard, door geen van de koningen van Juda. - (2 Koningen 18: 3 - 5) (NBV21).

Als we deze woorden onvoorwaardelijk moeten geloven, dan was Hizkia groter dan David. Maar om verder te gaan:

> Hij was de HEER toegedaan en heeft zich nooit van Hem afgekeerd; hij hield zich aan de geboden die de HEER aan Mozes heeft gegeven. De HEER stond hem bij, zodat Hizkia alles wat hij ondernam tot een goed einde bracht. (…) - (2 Koningen 18: 6 – 7) (NBV21).

Ik heb echter laten zien dat Hizkia, ondanks zijn succesvolle oorlog tegen de Filistijnen, last had van de coalitie van Israël en Syrië tegen Juda, en tenslotte van Assyrië, en aan deze natie veel schatting betaalde, zodat deze kroniek, geschreven door een religieuze priester, in stilte voorbijgaat aan de onvolkomenheden en politieke problemen van de koning, en aan zijn zwakke persoonlijkheid, en de nadruk legt op zijn hervorming van het Hebreeuwse ritueel, en het uitbannen van het kwaad van de heidense eredienst die toen bestond. Micha vervolgt zijn profetie over de heerser uit Bethlehem echter op een manier die doet denken aan de lofprijzingen in Tweede Koningen:

> Hij zal aantreden en hen als een herder weiden,  
bekleed met de macht van de HEER, zijn God,  
met de majesteit van diens verheven naam.  
Zij zullen veilig wonen,  
want hij zal heersen tot aan de einden der aarde (…). - (Micha 5: 3) [^2]

Nu is het voor mij moeilijk te zeggen wanneer Hizkia precies werd geboren, want Hizkia zelf, en Achaz, weten het niet meer, want er was niet zo'n exacte aanduiding van tijd of data als jullie tegenwoordig hebben. Maar Hizkia werd, volgens een snelle berekening, net geboren rond of na de tijd waarvan bekend is dat Jesaja met zijn profetieën begon, omstreeks 738 v. Chr., en hij was geen 25 jaar oud toen hij begon te regeren, zoals de Schrift zegt, maar 18 jaar oud (volgens de Joodse Encyclopedie, Koning van Juda, 720-692 v. Chr.). Hij regeerde ongeveer 28 jaar, totdat Manasse koning werd bij zijn dood in 692 v. Chr. (Volgens de Joodse Encyclopedie volgde Manasse zijn vader, Hizkia, op 12-jarige leeftijd op, en regeerde hij van 692 - 638 v. Chr.).

Gelet op wat er over Hizkia is geschreven in het Tweede Boek der Koningen, kun je gemakkelijk de grote verwachtingen begrijpen die zowel Jesaja als Micha hadden voor de nieuwe koning van Juda, en het is een feit dat het er een tijdlang op leek dat de grootheid van Hizkia in vervulling zou gaan. Dat hij, met de jaren, een teleurstelling werd, is te wijten aan Hizkia's eigen persoonlijkheid, maar deze profeten spraken wel hun profetie uit over een heerser van het Hebreeuwse volk die gerechtigheid zou plegen en Gods Pad zou bewandelen. En als Hizkia hun profetieën niet waarmaakte, betekende dat niet dat in de komende tijd iemand anders, geboren in Bethlehem van Juda, niet zijn opwachting kon maken als heerser om het volk recht en gerechtigheid te brengen.

Uit Bethlehem van Juda zou, zoals Micha heeft gezegd, een herder tot het volk kunnen komen die zijn kudde zou voeden in de kracht van de Heer, en in de majesteit van Zijn Naam, iemand die het volk een ware kennis van God zou brengen door middel van het Nieuwe Verbond dat door Jeremia werd gepredikt, waarin Gods Liefde onsterfelijkheid zou brengen aan Zijn volk en aan alle volkeren, en hen veilig zou stellen in Gods Land, Zijn Goddelijke Hemel, om daar in vrede en geluk en overvloed van geestelijke vreugden tot in alle eeuwigheid te leven.

Dus hoewel de profetie van Micha in eerste instantie betrekking had op Hizkia, werd het ideale karakter van die profetie geprojecteerd in de tijd en door de eeuwen heen, totdat de Christus zou verschijnen en door mijn komst de Liefde van de Vader aan de hele mensheid zou brengen.

Jezus van de Bijbel en Meester van de Goddelijke Hemelen.
<small>

[^1]: Asjera was de Kanaänitische godin van de vruchtbaarheid.

[^2]: Dit citaat is afkomstig uit de KJV, die klaarblijkelijk is gebruikt voor de Engelse tekst, en is daar genummerd Micha (Micah) 5: 4.
