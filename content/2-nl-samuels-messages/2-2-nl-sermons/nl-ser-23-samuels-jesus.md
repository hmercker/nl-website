---
title: "Preek 23 - Jezus legt psalm 18 uit"
menu_title: ""
description: "Preek 23 - Jezus legt psalm 18 uit"
date: 2024-02-01 06:00:01+00:76
draft: False
hidden: True
weight:
---
### Preek 23 - Jezus legt psalm 18 uit

Jezus - ontvangen door Dr. Samuels op 10 april 1959, Washington, DC, USA.

Jezus - ontvangen door Dr. Samuels op 10 april 1959, te Washington D.C.
Hier ben ik, Jezus.

Ik wil nu Psalm 18 bespreken, die ook voorkomt in hoofdstuk 22 van 2 Samuel, onder de titel *"Davids lied van bevrijding"*. De schrijver bevestigt dat *"de Heer hem aan de greep van zijn vijanden had ontrukt, ook aan die van Saul."* (NBV21)

Deze psalm nu is belangrijk omdat hij laat zien hoe David zich realiseert in welke wanhopige situatie hij terecht was gekomen, eerst door Saul en daarna door andere vijanden, en hoe hij zijn redding van deze vijanden aan God toeschrijft. Er zijn verschillen in taal tussen dit lied zoals het in het Boek Samuel staat, en zoals het in het Psalterium staat, waardoor je beter kunt begrijpen dat Davids geschriften voortdurend door anderen werden herzien, zodat critici vaak de indruk krijgen dat deze psalmen niet door David zijn geschreven. Bovendien werden de thema's die de koning behandelde vaak uitgebreid en uitgewerkt door psalmisten die lang na hem leefden, zodat zijn gedachten en emoties via deze mannen werden geprojecteerd in eeuwen ver na de zijne, waardoor we de enorme kracht kunnen waarnemen die David uitoefende op het Hebreeuws denken van eeuwen later. Als erkenning van deze invloed op hen schreven latere psalmisten hun liederen onder de titel *"Een psalm van David"*.

Hoofdstuk 22, van 2 Samuel, kan heel gemakkelijk gelezen worden door iedereen die een exemplaar van het Oude Testament in zijn bezit heeft, maar voor mijn doel vanavond wil ik enkele van de verzen daarin citeren:

> HEER, mijn rots, mijn vesting, mijn bevrijder,  
God, mijn steenrots, bij U kan ik schuilen,  
mijn schild, kracht die mij redt, mijn burcht,  
mijn toevlucht, mijn redder, U redt mij van het geweld.  
Ik roep: "Geloofd zij de HEER,"  
want ik ben van mijn vijanden verlost.
<br><br>
> Mij omsloten de golven van de dood,  
de kolkende afgrond joeg mij angst aan,  
de banden van het dodenrijk omklemden mij,  
op mijn weg lagen de valstrikken van de dood.
<br><br>
> In mijn nood riep ik tot de HEER,  
ik riep mijn God om hulp,  
en in zijn paleis hoorde Hij mijn stem,  
mijn geroep klonk in zijn oren.  
(2 Samuel 22: 2 – 7) (NBV21) [^1]
<br><br>
> Hij bood hulp van omhoog, greep mij vast  
en trok mij op uit de woeste wateren,  
ontrukte mij aan mijn machtige vijand,  
aan mijn haters, die sterker waren dan ik. - (2 Samuel 22: 17 – 18) (NBV21) [^1]

Als je de versies van dezelfde psalm zult vergelijken, de ene, gegeven in 2 Samuel, en de andere, in het Psalterium, zie je dat de laatste als eerste regel bevat *"Ik zal U liefhebben, o Heer, mijn sterkte,"* en woorden als gesp, *"smarten van de hel," "mijn sterkte,"* die verschillende keren herhaald worden. De versie In Tweede Samuel daarentegen laat de eerste regel weg, maar voegt *"en mijn toevlucht,"* toe aan *"hoge toren,"* en ook *"Gij redt mij van geweld,"* in regel 4. Ik zou kunnen zeggen dat de versie in 2 Samuel authentieker is, maar dat in beide versies dingen staan die David nooit gezegd heeft. Zo lezen we bijvoorbeeld in beide versies: *"Hij hoorde mijn stem uit zijn tempel"*. [^2] Welnu, er was geen tempel tijdens Davids leven, want de Tempel werd pas gebouwd toen Salomo regeerde, maar er was wel een tabernakel, en dat het woord dat David oorspronkelijk gebruikte. Maar toen de psalmen werden herzien, werd het woord gebruikt dat het best bij de tijd paste, en "tempel" verving "tabernakel". Zo krijg je enig idee van hoe moeilijk het is om te bepalen wat van David is, en wat niet, zodat, hoewel critici serieus werk gemaakt hebben van een reconstructie, moet men niet a priori hun conclusies als juist aanvaarden.

> PSALM 18 (Een overwinningslied)  
Ik heb U lief, HEER, mijn sterkte,  
HEER, mijn rots, mijn vesting, mijn bevrijder,  
God, mijn steenrots, bij U kan ik schuilen,  
mijn schild, kracht die mij redt, mijn burcht.  
Ik roep: ‘Geloofd zij de HEER,’  
want ik ben van mijn vijanden verlost.
<br><br>
> Mij omsloten de banden van de dood,  
de kolkende afgrond joeg mij angst aan,  
de banden van het dodenrijk omklemden mij,  
op mijn weg lagen de valstrikken van de dood.
<br><br>
> In mijn nood riep ik tot de HEER,  
ik schreeuwde naar mijn God om hulp.  
In zijn paleis hoorde Hij mijn stem,  
mijn roepen bereikte zijn oren. - (Psalm 18: 1 – 6) (NBV21) [^3]
<br><br>
> Hij bood hulp van omhoog, greep mij vast.  
en trok mij op uit de woeste wateren,  
ontrukte mij aan mijn machtige vijand,  
aan mijn haters, die sterker waren dan ik. - (Psalm 18: 17 - 18) (NBV21) [^3]

Nu gaat het mij niet om dit werk, want mijn doel is eerder om Davids liefde voor de Vader te laten zien door zijn geschriften, zoals ik zijn vriendelijkheid voor mensen heb laten zien in zijn gedrag als koning. Ongeacht de verschillen springt één ding krachtig in het oog: zijn vertrouwen in de Vader in tijd van nood. Dit grote vertrouwen in God kwam vele malen tot uitdrukking in zijn psalmen, en ik herhaal, het werd in latere tijden door andere psalmisten bewerkt.

Een van deze psalmen is Psalm 22, die veel opwinding en verwarring heeft veroorzaakt onder christenen, omdat zij denken dat het een profetie is die David zou hebben uitgesproken over mijn kruisiging. In feite wordt beweerd dat het een visioen is van deze gebeurtenis in mijn leven:

> PSALM 22  
Maar ik ben een worm, en geen man; een smaad van de mensen, en veracht van het volk.  
Allen die mij zien, lachen mij uit:  
Zij schieten de lip uit, zij schudden het hoofd en zeggen:  
Hij vertrouwde op de Heer dat Hij hem zou verlossen:  
Laat Hij hem verlossen, want Hij heeft zich in hem verlustigd.  
Wees niet ver van mij, want de moeilijkheden zijn nabij,  
Want er is niemand om te helpen.  
Vele stieren hebben mij omsingeld:  
Sterke stieren van Basan hebben mij omsingeld.  
Zij vergrijpen zich aan mij met hun bek,  
Als een razende en een brullende leeuw.  
Ik ben uitgegoten als water, en al mijn beenderen zijn uit gewricht:  
Mijn hart is als was; het is gesmolten in het midden van mijn ingewanden. Mijn kracht is uitgedroogd als een potscherf; en mijn tong kleeft aan mijn kaken;  
En Gij hebt mij gebracht in het stof des doods.  
Want honden hebben mij omsingeld; de vergadering der goddelozen heeft mij ingesloten;  
Zij hebben mijn handen en mijn voeten doorboord.  
Ik mag al mijn beenderen tellen; zij kijken en staren mij aan.  
Zij verdelen mijn klederen onder hen, en werpen loten over mijn gewaad. - (Psalm 22: 6 - 8, 11 - 18)

Nu klinkt dit heel erg als een profetie, vooral in bepaalde details van het *"tellen van zijn beenderen,"* het doorboren van handen en voeten, en het werpen van loten voor kledingstukken. Maar in werkelijkheid wilde de schrijver zich in de plaats van David stellen en de benarde situatie van de koning uitbeelden, in plaats van de beschrijving van Jahwe's macht om David te hulp te komen in Psalm 18 (Davids verlossingslied) na te bootsen. Hier werd de schrijver geïnspireerd door 2 Samuel, (hoofdstuk 21), waarin verteld wordt over Davids grote gevaar in de strijd tegen de Filistijnen:

>Bovendien hadden de Filistijnen weer oorlog met Israël; en David trok op, en zijn dienaren met hem, en streed tegen de Filistijnen; en David raakte uitgeput.
<br><br>
>En Ishbi-benob, die een van de zonen van de reus (Goliath van Gat) was... had zich omgord met een nieuw zwaard en dacht David gedood te hebben.
<br><br>
>Maar Abishal, de zoon van Zeruja, kwam hem te hulp en sloeg de Filistijn. ... Toen zwoeren de mannen van David hem: 'Gij zult niet meer met ons ten strijde trekken, opdat gij het licht van Israël niet dooft.' - (2 Samuel 21: 15 - 17)

Dit moment van groot gevaar, waarin de ouder wordende David het niet meer mogelijk was om actief oorlog te voeren, was het moment dat de psalmist koos om Davids angsten en gevoelens uit te beelden. De schrijver was, zoals wel vaker onder de oude Hebreeën, geneigd tot poëtische fantasieën en beeldspraak, zoals de stieren van Basan, waarmee natuurlijk de sterke vijandelijke soldaten werden bedoeld, of het uitgestort worden als water, dat wil zeggen, volledig uitgeput door de inspanning, zijn hart smeltend in zijn ingewanden en zijn tong vastgeplakt aan zijn kaak, dat wil zeggen flauw wordend van angst en verlamd, van de woeste vijand de honden die hem omsingelden, dat wil zeggen, klaar om de laatste klappen uit te delen.

In hetzelfde hoofdstuk geeft het verhaal van de ophanging van Sauls familie door de Gibeonieten, zoals goedgekeurd door David, de schrijver het idee van het doorboren van de handen en de voeten, en het tellen van de botten, en het uit elkaar vallen van de botten, en het staren van de omstanders naar het slachtoffer. Saul en zijn zonen, waaronder Jonatan, waren na de slag bij Gilboa door de Filistijnen opgehangen, toen deze hen aantroffen toen ze na de slag terugkeerden om de doden van hun kleding te ontdoen. Het doden van gewonden na een gevecht en het werpen van lootjes voor het gewaad en de wapenrusting van de verslagen vijand was een oud gebruik bij dit volk en bij de Hebreeën - zeker al duizend jaar of meer voordat het door de Romeinen werd toegepast. De schrijver van deze zogenaamde voorspelling had in gedachten waar David aan moet hebben gedacht als hij door de Filistijnen zou zijn gedood en opgehangen. Er was geen idee van een kruisiging in de beeldspraak van de schrijver, en nog veel minder een profetie van de dood van een Messias.

Jezus van de Bijbel en Meester van de Goddelijke Hemelen.
<small>

[^1]: In verband met goed begrip van Jezus’ toelichting, volgt hierna de vertaling uit de oorspronkelijk door Jezus gegeven Engelse tekst:
>De Heer is mijn rots, mijn vesting en mijn verlosser;  
De God van mijn rots; op Hem zal ik vertrouwen;  
Hij is mijn schild en de hoorn van mijn redding,  
Mijn hoge toren en mijn toevluchtsoord, Gij redt mij van geweld.  
Toen de golven van de dood mij omringden,  
De stromen van goddeloze mensen mij vrees aanjoegen;  
De smarten van de hel mij omringden,  
De strikken van de dood mij tegenhielden;  
Riep ik in mijn nood de Heer aan, en riep tot mijn God;  
En Hij hoorde mijn stem uit zijn tempel,  
En mijn geroep kwam in zijn oren.  
Hij zond van boven, Hij nam mij;  
Hij trok mij uit vele wateren;  
Hij verloste mij van mijn sterke vijand,  
En van hen die mij haatten;  
Want zij waren te sterk voor mij. - (2 Samuel 22: 2 - 18)

[^2]: Gelet op wat Jezus hier zegt over het gebruik van het woord 'tempel' (zie de tekst hierboven onder [1]), kan begrip opgebracht worden voor de Nederlandse vertaling in NBV21 waar gekozen is voor het woord 'paleis'. Bedoeld wordt uiteraard de woonplaats van God. Van oudsher bij de Joden het Tabernakel.

[^3]: In verband met goed begrip van Jezus’ toelichting, volgt ook hier de vertaling uit de oorspronkelijk door Jezus gegeven Engelse tekst:
>Ik zal U liefhebben, o Heer, mijn kracht.  
De Heer is mijn rots en mijn vesting en mijn bevrijder;  
Mijn God, mijn kracht, op wie ik zal vertrouwen;  
Mijn gesp en de hoorn van mijn redding en mijn hoge toren.  
Ik zal de Heer aanroepen, die het waard is geprezen te worden:  
Zo zal ik gered worden van mijn vijanden.
<br><br>
>De smarten van de dood omringden mij,  
En de stromen van goddelozen maakten mij bang.  
De smarten der hel omringden mij:  
De strikken van de dood verhinderden mij.
<br><br>
>In mijn benauwdheid riep ik de Heer aan,  
en riep tot mijn God;  
Hij hoorde mijn stem uit zijn tempel,  
En mijn geroep kwam voor Hem, tot in zijn oren.  

In de Engelse tekst wordt verwezen naar Psalm 18: 16 - 17. In de NBV21 is dat Psalm 18: 17 – 18.

>Hij zond van boven, Hij nam mij,  
Hij trok mij uit vele wateren.  
Hij verloste mij van mijn sterke vijand,  
En van hen die mij haatten:  
Want zij waren te sterk voor mij. - (Psalm 18: 1 - 6, 16 - 17)
