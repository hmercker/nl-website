---
title: "Preek 74 - Zacharia, de dromer"
menu_title: ""
description: "Preek 74 - Zacharia, de dromer"
date: 2024-02-01 06:00:01+00:127
draft: False
hidden: True
weight:
---
### Preek 74 - Zacharia, de dromer

Jezus - ontvangen door Dr. Samuels op 7 september 1965, Washington, DC, USA.

Hier ben ik, Jezus.

De naam Zacharia wordt meestal geassocieerd met Haggai, omdat twee maanden nadat de laatste zich uitsprak voor de herbouw van de Tempel, de eerste ook zijn oproep deed voor hetzelfde doel. Maar Zacharia was, in tegenstelling tot Haggai, een jonge man toen hij tot profeteren werd geroepen, en zijn methode, aanpak en houding zijn zeer verschillend. Zijn profetieën, die gepaard gaan met de voortgang van het werk aan de Tempel tot aan de voltooiing, kijken uit naar de realisatie van grote dagen voor het Joodse volk en hun religie, getuigend van liefde voor God en zuiverheid van ziel.

Zacharia werd geboren in ballingschap als zoon van Berechja, een priester en kleinzoon van Iddo, die zelf enige reputatie had als ziener of profeet en priester. Zijn naam, die gedenkteken van Jahwe betekent, paste goed bij deze jongeman: Het betekende dat hij Gods eisen en verlangens in herinnering moest brengen en Zijn plannen moest leren kennen door middel van visioenen die leken op die van Ezechiël.

Zacharia was niet geïnteresseerd in de donkere dagen van Israëls verleden. Hij voelde dat nu weer Joden in het Heilige Land van Israël en in Jeruzalem waren - een wonder van God - de toekomst helder en schitterend zou zijn. Daarom droomde Zacharia 's nachts. Deze dromen van de profeet zijn van groot belang voor het begrijpen van de apocalyptische literatuur van latere schrijvers, zoals Daniël, eeuwen later. Deze visioenen zijn persoonlijk van aard en de profeten interpreteren ze als beelden die de boodschappen bevatten waarvan God heeft bedacht ze op deze manier te over te brengen. Voor de profeet drukken ze Gods Waarheden uit.

Het is echter interessant om op te merken dat, hoewel eerdere profeten ook visioenen zagen, God zelf de spreker was. Er was geen tussenpersoon nodig tussen de Heer en Zijn uitdrukkingsmedium. Maar bij Zacharia komt de Heer God Zelf niet binnen; het is eerder via een goddelijke boodschapper of engel dat Zacharia de betekenis verkrijgt van de visioenen die hij ontvangt. In feite is er in alle visioenen van de profeet een engel aanwezig die hem vertelt wat zijn visioenen voorstellen.

Wat vertelden deze visioenen van God aan Zacharia en in welke vorm werden ze aan hem doorgegeven? Ik zal wat dieper ingaan op deze visioenen, een serie van acht, en dan uitleggen wat ze betekenden voor het Joodse volk.

Visioen één zou je *"tussen de mirtebomen"* kunnen noemen. De profeet bevindt zich in een vallei, waar de nacht des te donkerder lijkt door het gebladerte. Er komt het geluid van paardenhoeven, maar ondanks de donkere nacht is er een rood paard en zijn ruiter te onderscheiden. Hij stopt voor de profeet. Als leider is hij een engel en hij is naar de aarde gekomen om te zien hoe de omstandigheden daar zijn. Hij verklaart dat de hele wereld in vrede is en Zacharia krijgt de boodschap dat de Heer Sion zal troosten en Jeruzalem zal verkiezen.

In het tweede visioen worden vier horens, vijanden van Jeruzalem, neergeslagen door vier timmerlieden: vandaar dat de dag van vrede en rust voor Juda zal aanbreken.

Het derde visioen, de man met de meetlat, geeft aan dat Jeruzalem haar muren is ontgroeid en dat de veiligheid van de stad ligt bij haar Beschermer, de Heer.

Het vierde visioen, waarin Jozua, de hogepriester, de beschuldigde is, brengt ons naar het zuiver hedendaagse toneel, waarin Haggai, die ik in eerdere preken heb besproken, de suprematie van het religieuze element in Jeruzalem bepleitte en Zacharia zich sterk maakte voor Zerubbabel, in een openlijk verlangen naar een nationalistische gemeenschap, een vrije natie onafhankelijk van Perzië en met de nadruk op het politieke. Hoewel de profeet hier geen voorstander van Jozua was, en hem in het visioen voor de rechter laat brengen, beschuldigd door Satan en gekleed in smerige kleding, zocht hij toch naar een overeenkomst waarbij Jozua zich zou beperken tot religieuze zaken en Zerubbabel vrij spel zou geven als leider van de Hebreeuwse natie. De Perzen stonden echter niet toe dat Zerubbabel doorging als politiek leider, uit angst voor een opstand, en zij ontsloegen hem als leider.

In het vijfde visioen probeerde Zacharia echter Jozua te verzekeren van zijn steun als religieus figuur. In feite is het volgende visioen puur religieus. Van de olijfbomen, die dicht bij een gouden kandelaar of Huis van God met zeven takken staan, wordt olie doorgegeven aan een lamp, die Gods genade voor de herstelde Hebreeuwse natie voorstelt. Gods Tempel zal worden gebouwd en de kerkelijke diensten zullen worden onderhouden. Opnieuw maakt de profeet melding van Zerubbabel, want de engel die in de droom spreekt zegt:

"Dit is het woord van de Heer tot Zerubbabel, zeggende: Niet door macht, noch door kracht, maar door Mijn Geest, zegt de Heer der heerscharen. Wie zijt gij, o grote berg, voor Zerubbabel? Gij zult een vlakte worden en hij zal de hoeksteen laten zien (het gebouw voltooien) met geroep van 'Dank, dank, hiervoor'. - (Zacharia 4: 6 - 7) [^1]

De profeet bedoelde dat Gods gunst voor Zerubbabel hem in staat zou stellen om de Tempel af te maken en dat de herstelde Hebreeuwse natie gevoed zou worden door Gods Geest, net zoals de kandelaar met zeven armen gevoed zou worden door de wonderbaarlijke olijfbomen die de olie voor de lampen leverden. Veel commentatoren hebben moeite gehad met het vers *"zelfs zij zullen met vreugde het schietlood in de hand van Zerubbabel zien, zelfs die zeven, die de ogen van de Heer zijn, die heen en weer gaan over de hele aarde"* (4: 10) [^2]. De zeven verwijzen naar de lampen of kaarsen op de kandelaar. De profeet bedoelde ook dat de problemen die de voltooiing van de Tempel in de weg stonden, zoals de voortdurende tegenstand van de Samaritanen en de bemoeienis van de Perzische Satraap, de voltooiing van de Tempel niet zouden tegenhouden, omdat de ijver van de Heer dit tot een zekerheid zou maken. Deze profetie ging natuurlijk in vervulling en de Tempel bleef zo'n 580 jaar het bloeiend religieus middelpunt en voorzag het Hebreeuwse volk van inspiratie en regels voor een rechtvaardig leven en liefde voor God, ondanks het ontbreken van een nationale heerser in wereldlijke zin en de moeilijkheden die steeds groter werden toen Perzië, Griekenland en het Romeinse Rijk Israël gebruikten als pion in hun meedogenloze strijd en verpletterende machtspolitiek.

We moeten niet vergeten dat wat het Jodendom altijd levend heeft gehouden de Geest van God was, en de idealen van liefde voor God en de medemens, een gevoel van rechtvaardigheid, eerbied voor het leven en de rechten van anderen, en een intens geloof in de Heer. De vitaliteit van het Jodendom ligt in zijn spirituele en morele waarden, niet in de kracht van zijn krijgers, de grootte van zijn leger of de uitbreiding van zijn grondgebied.

Nu naar het zesde visioen. *"De vliegende rol"*, oftewel een enorme boekrol met scheldwoorden tegen dieven en oneerlijke personen, is een waarschuwing aan de mensen van Jeruzalem om niet in te gaan op de afgebeelde wegen van de goddelozen. Afgoderij wordt afgebeeld in het visioen van de efa [^3], of acht-liter-maat, waarin een vrouw zit die de zonde voorstelt. Deze vrouw zal verbannen worden uit Israël en overgebracht worden naar het land Shinar: de oude Hebreeuwse naam voor Babylon. Dit is het zevende visioen.

Het laatste visioen is dat van de vier strijdwagens, elk getrokken door paarden van een andere kleur, die de verschillende rijken symboliseren die in het verleden Israël schade hebben berokkend of in de toekomst zullen berokkenen. Deze strijdwagens, die de paarden domineren en optuigen, geven aan dat Gods helpers deze grote rijken binnen de perken hebben gehouden en in de toekomst (zoals in het geval van Rome) zullen houden en vernietigen. De strijdwagens hadden hun vernietigingsmissie van Babylon al volbracht. Perzië en Egypte moesten zich vervolgens aan de goddelijke teugels overgeven; alleen Rome moet nog rekenschap afleggen.

Jezus van de Bijbel en Meester van de Goddelijke Hemelen.
<small>

[^1]: In de NBV21 staat hier: *”Luister, dit zegt de HEER over Zerubbabel: Niet door eigen kracht of macht zal hij slagen – zegt de HEER van de hemelse machten – maar alleen met hulp van mijn geest. Voor Zerubbabel verandert zelfs de hoogste berg in een vlakte; onder luid gejuich zal hij de eerste steen aandragen.”* Gelet op de tekst van deze passage waarin is het woord hoeksteen is toegelicht met de tussenhaakjes opgenomen woorden 'het gebouw voltooien' is de tekst van de NBV21 niet in de preek opgenomen, maar in deze voetnoot.

[^2]: Zacharia 4: 10 luidt in de vertaling van de NBV21: (…) de ogen van de HEER zullen met welgevallen rusten op de gegraveerde steen in de handen van Zerubbabel. Die zeven lampen zijn de ogen van de HEER, die over de hele aarde rondgaan. Waar in de KJV het woord schietlood (plummet) is vermeld, lijkt de Nederlandse vertaling 'gegraveerde steen' minder gelukkig en is ook hier de tekst van de NBV21 niet in de preek opgenomen, maar in deze voetnoot.

[^3]: In de NBV21 vertaald met 'meelvat'.
