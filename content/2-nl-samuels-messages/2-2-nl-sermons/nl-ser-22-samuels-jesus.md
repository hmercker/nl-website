---
title: "Preek 22 - Davids opvattingen over het hiernamaals"
menu_title: ""
description: "Preek 22 - Davids opvattingen over het hiernamaals"
date: 2024-02-01 06:00:01+00:75
draft: False
hidden: True
weight:
---
### Preek 22 - Davids opvattingen over het hiernamaals

Jezus - ontvangen door Dr. Samuels op 10 maart 1959, Washington, DC, USA.

Hier ben ik, Jezus.

In mijn vorige preek heb ik aan de hand van enkele psalmen kort aangegeven hoe David het werkelijk betreurde dat gerechtigheid onder zijn bestuur niet met succes was bereikt, omdat de inspanningen om een sterk koninkrijk te vestigen zijn energie aan de binnenlandse aangelegenheden hadden onttrokken.

In deze preek wil ik je laten zien dat David, terwijl hij zich intens bewust was van de problemen van zijn koninkrijk, en van het belang van een moreel leven noodzakelijk voor het verbond dat de Vader, naar hij begreep, had gesloten met de aartsvaders van zijn volk, toch diep bezorgd was over het probleem van de dood. Psalm 16 introduceert dit thema bij de zangers van de Psalmen en Hebreeuwse bidders die, vanwege hun geloof in God, het idee van een bestaan na de sterfelijke dood niet los konden zien van de gedachte dat juist gedrag volgens Zijn geboden beloond moet worden, zo niet in de materiële wereld, dan in een volgende, en dat dit evenzeer geldt voor hen die Zijn voorschriften overtreden met een passende straf.

De opvatting over onsterfelijkheid is natuurlijk een zeer complexe, en houdt al eeuwenlang het menselijk denken bezig; andere beschavingen vóór de Hebreeuwse hielden zich ook bezig met dood en hiernamaals, en men moet niet veronderstellen dat David een vernieuwer was of dat, zoals sommige commentatoren van de Psalmen menen, serieuze schrijvers over dit onderwerp niet onder de Hebreeën konden worden gevonden, behalve bij de profeten eeuwen na Davids tijd. Je moet echter begrijpen dat vele handen aan het werk waren nadat David en zijn componisten aan het hof hun liederen hadden voltooid, en dat toevoegingen en herzieningen onverminderd doorgingen, heel vaak met materiaal dat in strijd was met wat David had gezegd of gedacht, simpelweg omdat nieuwe tijden nieuwe ideeën met zich meebrachten, en die vermengden zich met de oorspronkelijke liederen waardoor een verward beeld ontstond omtrent hoe deze psalmen oorspronkelijk luidden.

Zo'n vermenging is te vinden in Psalm 16, en de taal is niet altijd die van David, maar we hoeven niet te aarzelen om David de verwachting van het leven na de sterfelijke dood toe te schrijven:

> Steeds houd ik de HEER voor ogen,  
met Hem aan mijn zijde wankel ik niet.  
Daarom verheugt zich mijn hart en juicht mijn ziel,  
mijn lichaam voelt zich veilig en beschut.  
U levert mij niet over aan het dodenrijk  
en laat uw trouwe dienaar het graf niet zien.  
U wijst mij de weg van het leven:  
overvloedige vreugde in uw nabijheid,  
voor altijd een lieflijke plek aan uw zijde. - (Psalm 16: 8 - 11) (NBV21)

Men hoeft zich niet te verbazen over dergelijke ideeën in Davids lofliederen aan God. De vroege Hebreeën hadden hun primitieve cultus van de doden nooit echt opgegeven, hoewel dit door de profeten werd afgekeurd als onverenigbaar met volledige toewijding aan Jahwe. De Hebreeën hadden hun Sheol, of dodenrijk, en hun rephaim, of geesten van overledenen. Het was heel natuurlijk voor David om zich het hiernamaals op deze manier voor te stellen en hij dacht er met weerzin aan. Hij wist ook dat Saul de geest van Samuel had opgezocht en dat deze daadwerkelijk was verschenen om zijn voorspelling te doen. Dit is een verschijnsel waarvan jij je moet realiseren dat het werkelijk gebeurde, en dat de vrouw van Endor slechts een medium was, wiens activiteiten verboden waren omdat de Hebreeën in die tijd veel waarde hechtten aan het aanroepen van "huisgeesten".

Bij Davids overpeinzingen over dit onderwerp hoorde ook de wetenschap dat Henoch, in het Boek Genesis, naar de hemel was overgebracht zonder de lichamelijke dood te ondergaan, een soort veronderstelling die veel later ook werd toegedacht aan Elia, de profeet van Israël, en in het christelijke tijdperk aan mijn moeder, een stukje vrome goedgelovigheid die zij, moet ik je zeggen, van harte betreurt. Wat betreft de datum van het boek Genesis, dat natuurlijk pas eeuwen na de dood van David in definitieve vorm werd opgeschreven, moeten we begrijpen dat er veel fragmenten en bronnen overbleven waarop de bewerkers zich konden baseren voor informatie, en de verwijzing naar Henoch behoorde daartoe.

Nu beschouwde David, zoals wij weten, zichzelf als Gods gezalfde, en daarom als Zijn "heilige" die Hem op aarde vertegenwoordigde. In zijn psalm voelde David daarom dat de Almachtige God, die zijn hand had uitgestrekt, zoals David dacht, om hem een groot Hebreeuws volk te verzekeren, hem op dezelfde manier, zoals Hij aan Henoch had gedaan, een overbrenging naar de hemel zou kunnen geven zonder verderf te zien, om voor altijd met Hem in het Paradijs te leven.

Christenen hebben Psalm 16 algemeen beschouwd als Messiaans, en vers 10: *"... want Gij laat mijn ziel niet in de hel, noch laat Gij Uw heilige verderf ervaren"* [^1] is voor hen een zinspeling op mij, hun Christus. Zij geloven dat dit een profetie is over mijn opstanding tot lichamelijk leven na mijn dood. Zij geloven dat ik het graf van mijn vader heb verlaten in hetzelfde lichaam dat aan het kruis was gestorven. Hierin vergissen zij zich echter, want, zoals ik eerder in een boodschap via Mr. Padgett heb uitgelegd, stond ik op in een lichaam dat was opgetrokken uit de elementen, na de dematerialisatie van het lichaam dat daardoor was vernietigd.

Jezus van de Bijbel en Meester van de Goddelijke Hemelen.
<small>

[^1]: In de NBV21 leest men hier: U levert mij niet over aan het dodenrijk en laat uw trouwe dienaar het graf niet zien. Zie als voorbeeld voor het Christelijk gebruik van de Engelse tekst van Psalm 16: 10 bijvoorbeeld Handels Messiah: no. 32, Aria voor tenor.
