---
title: "Preek 38 - De dag des oordeels zoals door Sefanja gevisualiseerd"
menu_title: ""
description: "Preek 38 - De dag des oordeels zoals door Sefanja gevisualiseerd"
date: 2024-02-01 06:00:01+00:91
draft: False
hidden: True
weight:
---
### Preek 38 - De dag des oordeels zoals door Sefanja gevisualiseerd

Jezus - ontvangen door Dr. Samuels op 12 november 1960, Washington, DC, USA.

Hier ben ik, Jezus.

Sefanja ben Kusi, de profeet van de zogenaamde dag van Gods toorn, werd geboren in Jeruzalem tijdens de regering van koning Manasse ongeveer 665 v. Chr. Zijn profetische activiteit dateert van het begin van de Scythische invasie in Palestina rond het jaar 636 v. Chr. Sefanja was door bloed verbonden met het koningshuis van Juda, want een opschrift bij het boek van de profeet noemt Hizkia de vader van Sefanja's grootvader:

> Dit zijn de woorden die de HEER richtte tot Sefanja kwam, de zoon van Kusi, de zoon van Gedalja, de zoon van Amarja, de zoon van Hizkia (…). - (Sefanja 1: 1) (NVB21)

Zijn grootvader was een voorvader van die Gedalja die gouverneur van Juda werd na de val van Jeruzalem in 556 v. Chr. Deze naamgeving van voorouders was in strijd met de gewoonte en gaf aan dat de afstamming van de profeet terugging tot koning Hizkia, in de dagen van Jesaja. Sefanja woonde in Jeruzalem bij het Paleis en hij beschreef de topografie ervan kort:

> Op die dag – spreekt de HEER –  
klinkt er geschreeuw uit de Vispoort,  
gehuil uit de nieuwe stad  
en geraas uit de heuvels.  
11Huil, bewoners van de Vijzelbuurt:  
de handelaars zijn omgekomen,  
de geldwegers zijn uitgeroeid.  
Dan doorzoek Ik Jeruzalem met lampen (…). - (Sefanja 1: 10 - 12) (NBV21)

Hij behoorde tot degenen die vonden dat een reactie tegen de afgoderij en het kwaad van Manasse en zijn zoon Amon absoluut noodzakelijk was, wilde het land Juda en zijn volk niet vernietigd worden. Hiermee bedoel ik niet dat alleen de koningen schuldig waren, want velen van het volk hadden de Assyrische godheden en hun riten aanvaard, waaronder zelfs de gruwel van mensenoffers. En degenen die zich hadden verzet om Jahwe en het zedelijk leven te verdedigen, waren vervolgd en gedood, en zo was de ware godsdienst in Juda gedwongen om als het ware ondergronds te gaan.

Omdat hij dus in zekere zin verbonden was met de koninklijke huishouding, en de losbandige gewoonten zag die onder sommige leden daarvan te vinden waren, een erfenis van de regeerperioden van Manasse en Amon, zoals het aanbidden van afgoden en het overnemen van buitenlandse kledij, vond Sefanja dat alleen de profetische boeken van Amos, Hosea, Jesaja en Micha het geheim van gezondheid en voorspoed voor de natie bevatten. Hij bestudeerde ze, en zocht contact met personen en schriftgeleerden die het, net als Safan, met hem eens waren. En toen hij getuige was van de nadering van de Scythen uit het noorden, achtte hij de tijd rijp om zijn waarschuwing voor onheil te uiten. In deze tijd was Josia, de heerser, minderjarig en werd de regering bestuurd door regenten die bang waren voor wat een barbaarse aanval op Jeruzalem zou kunnen brengen. Zij beseften dat er een grote behoefte was om het volk op te wekken voor de gevaren die dreigden, en zij wisten dat alleen een geestelijke heropleving dit kon doen.

Toen de Scythen de Egyptische grenzen bereikten waren ze overladen met geschenken om zonder schade aan te richten te vertrekken, en dat deden ze ook, maar op hun terugweg door Palestina plunderden ze de tempel van Aphrodite in Askelon en namen Bet-San in bezit.

Er was behoefte aan alarm, inderdaad, en Jeremia was natuurlijk de grote stem om de Judeeërs op te wekken, maar ook Sefanja verhief zijn stem om te waarschuwen voor onheil.

Nu was Josia heerser geworden toen zijn vader, de slechte Amon, door zijn dienaren was vermoord, in 639 v. Chr, na twee jaar van veel lijden voor het land en het volk, en de regenten die Josia leidden moesten zich afkeren van de zaken die hij zijn vader had zien beoefenen, en moesten hem leren wandelen op het pad van de gedecimeerde volgelingen van Jahwe; hun onderricht in de profeten, en de waarschuwing van de profeten dat Juda, net als Israël, zou vallen tenzij de gerechtigheid in het land werd hersteld, hadden uiteindelijk hun uitwerking op hem. Chilkia, de man van Chulda, de profetes, die de leiding had over de koninklijke garderobe, hielp hen bij deze taak.

En het was niemand minder dan Sefanja zelf die het meest bijdroeg aan de indoctrinatie van de jonge Josia. Zo beval de jonge koning in 635 v. Chr. op 12-jarige leeftijd de vernietiging van de Baäl en de Asjerim, de vruchtbaarheidssymbolen die zo weerzinwekkend waren voor de ware Hebreeën van alle tijden, toen deze de heilige plaatsen mochten ontheiligen, en in 629, toen hij op 18-jarige leeftijd meerderjarig was geworden, begon hij de Tempel te herstellen en te versieren. Het was tijdens deze reparaties dat, zoals ik al zei, het boek Deuteronomium onder de aandacht van de koning kwam, wat aanleiding gaf tot wat bekend staat als de grote hervorming van Josia.

Nu kan Sefanja niet vóór 639 begonnen zijn met de profetie van de Dag des Oordeels, want de vorige koning, Amon, zou hem zeker hebben vervolgd als hij dat geprobeerd had, en het was vóór 635 v. Chr. omdat Sefanja te keer ging tegen de afgoden die toen in het land bestonden. In de tussenliggende jaren (638-636 v. Chr.) waren de Scythen dicht bij de grenzen van Palestina gekomen, en Sefanja preekte in de Tempel. Hij sprak om het volk ervan te doordringen dat hervormingen dringend nodig waren om de vernietiging door de dreigende opmars van de Scythen af te wenden, en ook om steun te geven aan degenen in het koninklijk huis, waarvan hij deel uitmaakte, die de terugkeer naar het ethische jodendom wilden bewerkstelligen onder de velen die in de voorafgaande halve eeuw de Assyrische en andere heidense riten en erediensten hadden aanvaard. Sefanja was toen achter in de twintig, want hoewel hij zich zijn geboortejaar niet precies kan herinneren, was het ongeveer 665 v. Chr. en hij was in die tussentijd goed thuis geraakt in de wet en de profeten. Zijn enige doel was dus rituele hervorming en ware verering van God; maar als aristocraat was hij niet, zoals Jeremia, iets later, overdreven bezig met sociale hervorming, maar koppelde hij de verering van Jahwe aan rechtvaardig gedrag als een religieuze plicht voor alle gelovigen.

Zo werd in de grote feestdag van de lente het Pascha gevierd met het offer van het lam - hoewel Josia pas later de Pesach (Hebreeuws voor Pascha [^1]) opnieuw instelde als het grote feest van de bevrijding uit Egypte. Sefanja, in de geest van Amos, verkondigde een verschrikkelijke dag van oordeel:

> Wees stil voor God, de HEER,  
de dag van de HEER is nabij!  
De HEER zal een offermaaltijd houden  
en zijn genodigden heiligen. - (Sefanja 1: 7) (NBV21)

Deze gasten, die "geheiligd" waren, hetgeen betekent "vernietigd" - Judeeërs en de inwoners van Jeruzalem, de heidense priesters, die de hemellichten aan het firmament aanbaden vanaf de huizen, de hypocriete Joden die zowel God als Milcom, de god van de Ammonieten, aanbaden, en de officieren en koninklijke prinsen van Josia's huishouding die zich verzetten tegen hervormingen en Assyrische kleding droegen, die heidense gebruiken beoefenden zoals het springen over de "drempel" en die zo, in hun bijgeloof, contact wilden vermijden met de geesten van mensen en dieren die werden geofferd en begraven in de fundering van huizen (als bescherming tegen indringers of plunderaars, oorspronkelijk, maar die zich in de volksgeest geleidelijk ontwikkelden tot boze geesten). Sefanja, verzette tegen het geloof in geesten, net als de eerdere profeten, omdat het een geestenmacht erkende die onafhankelijk was van Jahwe.

Sefanja's beeldspraak over de strijd was ontleend aan Amos 1: 14 en 2: 2: [^2]

> Ik zal de muren van Rabba in vlammen doen opgaan;  
Vuur zal zijn burchten verteren.  
Op die dag van strijd klinkt er krijgsgeschreeuw,  
Dan raast de storm als een orkaan. (…)  
Moab zal sterven onder oorlogsgeraas en krijgsgeschreeuw  
En onder de dreigende klanken van de ramshoorn.

Sefanja werkte deze beschrijving van verschrikking uit door de regel van duisternis en somberheid toe te voegen aan een tafereel dat oorlogsvoering en terreur uitbeeldt aan inwoners die niet met zekerheid kunnen strijden omdat ze niet de morele moed hebben die gegeven wordt door het aanhangen van God:

> De grote dag van de HEER is nabij,  
Hij is nabij en komt zeer snel.  
Hoor! De dag van de HEER!  
Zelfs de dappersten schreeuwen het uit!  
Die dag zal een dag zijn van razernij,  
Een dag van angst en benauwdheid,  
Een dag van verderf en verwoesting,  
Een dag van duisternis en donkerte,  
Een dag van dreigende, donkere wolken,  
Een dag van hoorngeschal en krijgsgeschreeuw  
Tegen de vestingsteden en hun hoge torens. - (Sefanja 1: 14 - 16) (NBV21)

Zo waarschuwde Sefanja voor de vernietiging van Juda wegens het begaan van zonden tegen de morele wetten van de HEER.

Jezus van de Bijbel en Meester van de Goddelijke Hemelen.
<small>

[^1]: Het woord Pascha is de Aramese vertaling van het Hebreeuwse Pesach en heeft het Nederlands bereikt in het woord Pasen (de meervoudsvorm is veroorzaakt doordat het feest zich over meerdere dagen uitstrekt).

[^2]: In de Engelse tekst staat hier: 22:, maar Amos 1: 22 bestaat niet. Het laatste vers van Amos 1 is 15. Gelet op de inhoudelijk tekst die in de preek volgt, is het duidelijk dat het hier gaat om, Amos 2, vers 2.
