---
title: "Preek 68 - De tweede Jesaja predikte de rechtvaardiging van zijn volk"
menu_title: ""
description: "Preek 68 - De tweede Jesaja predikte de rechtvaardiging van zijn volk"
date: 2024-02-01 06:00:01+00:121
draft: False
hidden: True
weight:
---
### Preek 68 - De tweede Jesaja predikte de rechtvaardiging van zijn volk

Jezus - ontvangen door Dr. Samuels op 21 juli 1963, Washington, DC, USA.

Hier ben ik, Jezus.

Volgens de King James versie zegt de Tweede Jesaja vervolgens in hoofdstuk 53: 8:

> Hij is weggenomen uit de gevangenis en uit het oordeel, en wie zal zijn geslacht verklaren? Want hij werd weggerukt uit het land der levenden, Om de overtredingen van mijn volk werd hij getroffen.

Deze versie is echter niet erg nauwkeurig, en de betekenis zou als volgt moeten zijn:

> Door een bezwarend oordeel werd hij weggenomen; en wie nam kennis van zijn lot, dat hij werd weggerukt uit het land der levenden, en om onze overtredingen tot de dood geslagen? [^1]

Hier had de Tweede Jesaja één profeet voor ogen, Jeremia, en het lijden, ondanks zijn onschuld, dat hij voor zijn dood onderging. Hij combineerde dit ook met Israël, de natie, waarvan de vernietiging door Babylonië niets betekende in de ogen van een heidense wereld, en die als natie stierf, hoewel haar morele normen, althans bij velen of de meesten van het volk, veel beter waren dan die van de heidenen die hadden mogen overleven en een oordeel over Israël hadden mogen uitspreken.

Maar dit, bevestigt de Tweede Jesaja, gebeurde met goddelijke planning. Wie anders dan een meer moreel en ethisch Israël kon een hogere norm brengen voor de heidenen, en hen de weg wijzen naar God en Zijn regels inzake moraal, rechtvaardigheid en barmhartigheid? Daarom had Israël zijn graf gemaakt bij de goddelozen, en bij de boosdoeners zijn grafheuvel, hoewel hij geen geweld had gepleegd, en er geen bedrog in zijn mond was (vers 9) [^2]. De profeet vervolgt met hoofdstuk 53: 10 - 11:

> Maar het behaagde de Heer hem te verpletteren; want als hij zijn ziel tot een zondoffer had gemaakt, zou hij lang lijden, maar het doel van God zou door hem slagen. Als gevolg van het lijden dat zijn ziel ondergaat in zijn materiële verdrukkingen (Jeremia's lijden omdat hij stond voor de liefde tot God en een juist leven, en Israëls lijden in ballingschap onder de Babylonische boosdoeners in hun gedrag) zal hij licht zien en bevredigd worden door de wetenschap dat hij de Heer behaagt, die op deze manier in staat zal zijn Zichzelf te openbaren aan de heidenen door Israël in hun midden te hebben, en hen te leiden tot een hoger moreel leven en kennis van God.

Het bovenstaande is de werkelijke betekenis van vers 10 en 11, want die zijn erg verward in de King James versie, die ik je nu ter vergelijking citeer:

> Toch heeft het de Heer behaagd hem te kneuzen; hij heeft hem tot smart gebracht; wanneer gij zijn ziel tot een zondoffer zult maken, zal hij zijn zaad zien, hij zal zijn dagen verlengen, en het genoegen van de Heer zal in zijn hand gedijen. Hij zal de ontberingen van zijn ziel de baas zijn, en zal tevreden zijn; door zijn kennis zal mijn gerechtige knecht velen rechtvaardigen, want hij zal hun ongerechtigheden dragen... [^3]

Ik ga verder met hoofdstuk 53, vers 12:

> De rehabilitatie door Mijn Dienaar is bestemd voor vele volkeren, en het is hun straf die hij draagt; hun kwaden en agressies, in plaats van door God gestraft te worden zoals verdiend, werd uitgesteld, en Israël alleen werd naar lijden en rampspoed geleid, om onder hen te leven en hen door zijn voorbeeld te onderwijzen in een rechtvaardig leven door zich te houden aan Gods Wetten. Daarom, zegt God, zal Ik hem doen delen met de groten, en hij zal de buit delen met de sterken; kortom, Israël zal weer leven als een natie, intellectueel viriel en materieel welvarend. [^4]

Ik zeg dat hier, helaas, de woorden en constructie in het oorspronkelijke Hebreeuws, tot aan de slotregels, in een slechte staat bewaard zijn gebleven, zelfs in de geestenwereld, en de Tweede Jesaja heeft mij verteld dat hij poëzie schreef, en geen proza, en dat de betekenis in een poëtisch patroon moest worden ingepast, maar dat de vertalingen die zijn weergegeven voor de slecht gereconstrueerde teksten niet de betekenis geven die hij bedoelde over te brengen. Wanneer de vertaling [^5] luidt: *"hij was tot de overtreders gerekend,"* bedoelde hij dat Israël door Nebukadnessar zo werd beschouwd, en dat Jeremia door de koninklijke kring, en ook door de Egyptenaren, als overtreder werd beschouwd; en dat de woorden *"en dat hij voor de overtreders heeft bemiddeld"* niet betekenen dat Israël tot God bidt dat de zonden van de boos doende naties worden vergeven, want dat is, zoals je weet, een onmogelijkheid in de geestenwereld, maar bedoeld is dat Israël andere naties de weg zal wijzen naar een juist leven voor God, dat naties in vrede en geluk onder elkaar op aarde kunnen leven met God, de God van alle naties, die verbroedering, broederschap en liefde brengt aan Zijn schepselen. De Tweede Jesaja zegt me dat de hierboven geciteerde woorden moeten luiden: *"hij heeft religieuze verlichting gerealiseerd voor de overtreders en hen de weg naar Hem gewezen."*

Dat dit de ware betekenis is van de poëzie van de profeet, zoals hij mij vertelt, blijkt uit de volgende door hem geschreven passage in hoofdstuk 49: 5 - 6 waarin hij schrijft:

> Toen sprak de HEER –  
Hij die mij al in de moederschoot  
gevormd heeft tot zijn dienaar  
om Jakob naar Hem terug te brengen,  
om Israël rond Hem te verzamelen,  
zodat ik aanzien zou genieten bij de HEER  
en mijn God mijn sterkte zou zijn.  
Hij zei: ‘Dat je mijn dienaar bent  
om de stammen van Jakob op te richten  
en de overlevenden van Israël terug te brengen,  
dat is nog maar het begin.  
Ik zal je maken tot een licht voor alle volken,  
opdat de redding die Ik brengen zal  
tot aan de einden der aarde reikt.’ (NBV21) [^6]

En zoals ik me realiseerde voordat ik aan mijn missie begon, dat Gods Liefde geprofeteerd was voor alle mensen die Zijn Redding zoeken, want God moest via zijn Dienaar Israël aan alle mensen bekend worden gemaakt, eerst in gerechtigheid en moreel leven en daarna via mij, Zijn Messias, Zijn Goddelijke Liefde en Barmhartigheid.

Jezus van de Bijbel en Meester van de Goddelijke Hemelen.
<small>

[^1]: In de NBV21 luidt deze tekst: Door een onrechtvaardig vonnis werd hij weggenomen. Wie van zijn tijdgenoten heeft er oog voor gehad? Hij werd verbannen uit het land der levenden, om de zonden van mijn volk werd hij geslagen. Deze tekst ligt dichter bij de bedoeling zoals die in deze preek wordt uitgelegd dan de KJV.

[^2]: In de NBV21 luidt Jesaja 53 vers 9: (…) toch had hij nooit enig onrecht begaan, nooit bedrieglijke taal gesproken.

[^3]: In de NBV21 luidt deze tekst: Maar de HEER wilde hem breken, Hij maakte hem ziek. Hij offerde zijn leven voor de schuld van anderen, om zijn nageslacht te zien en lang te leven. En door zijn toedoen slaagde wat de HEER wilde. Na het lijden dat hij moest doorstaan, zag hij het licht en werd met kennis verzadigd. Mijn rechtvaardige dienaar verschaft velen recht, hij neemt hun wandaden op zich.

[^4]: In de NBV21 luidt Jesaja 53, vers 12: Daarom ken Ik hem een plaats toe onder velen en zal hij met machtigen delen in de buit, omdat hij zijn leven prijsgaf aan de dood en zich tot de zondaars liet rekenen. Hij droeg echter de schuld van velen en nam het voor zondaars op.

[^5]: KJV Jesaja 53 vers 12 luidt in het Engels: (…) and he was numbered with the transgressors; and he bare the sin of many, and made intercession for the transgressors. Voor de NBV21 verwijs ik naar voernoot 4.

[^6]: Vertaald luidt dit aan de KJV ontleende citaat als volgt: *"En nu heeft de Heer gezegd; Hij die mij van de baarmoeder af gevormd heeft om Zijn Dienaar te zijn; dat Hij Jakob weer tot zich zou brengen, en Israël tot Hem verzameld zou worden, en ik (Israël) geëerd zou worden in de ogen van de Heer, en mijn God mijn kracht is geworden; en Hij zei: het oprichten van de stammen van Jakob en het herstel van hen van Israël die behouden zijn gebleven, zijn minder belangrijk dan dat gij Mijn Knecht zou zijn; daarom zal Ik u aanstellen als een baken voor de heidenen, opdat Mijn Heil tot aan de einden der aarde zal reiken."*
