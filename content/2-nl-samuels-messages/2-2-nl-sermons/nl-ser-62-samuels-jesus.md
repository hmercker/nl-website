---
title: "Preek 62 - Jesaja, de boodschapper van goede tijdingen"
menu_title: ""
description: "Preek 62 - Jesaja, de boodschapper van goede tijdingen"
date: 2024-02-01 06:00:01+00:115
draft: False
hidden: True
weight:
---
### Preek 62 - Jesaja, de boodschapper van goede tijdingen

Jezus - ontvangen door Dr. Samuels op 21 juli 1963, Washington, DC, USA.

Hier ben ik, Jezus.

De geschriften van Jesaja staan dan ook bol van persoonlijke emotie, van lyriek, en van vreugde dat de dag van de verlossing eindelijk was aangebroken. Hij noemde zichzelf de *"boodschapper van goede tijdingen"* en riep de anderen op om ook het goede nieuws aan Sion te verkondigen:

> Sta op een hoge berg, o herauten van het goede nieuws aan Sion! Verhef uw stem met kracht. ... - (Jesaja 40: 9) [^1]

Welnu, toen ik in Palestina sprak, was ook ik de brenger van goede tijdingen - de verlossing van de ziel van de zonde tot eeuwig leven door de gave van de Liefde van de Vader, die Hij met mijn komst aan de mensheid beschikbaar had gesteld. Daarom vond ik dat ik bij de prediking van de Liefde van de Vader moest uitgaan van de Tweede Jesaja, de predikant van de verlossing uit de ballingschap en Gods vergeving van Israëls zondige verleden, in die zin dat Israël zijn vroegere ongerechtigheden achter zich had gelaten om zijn verbond met Hem te vernieuwen. Dit betekende geen volledige vrijheid van zonde, zoals Jesaja begreep, maar het betekende wel een oprechte inspanning van Israël om zich te beteren, een feit dat de hemelse Vader zeer verheugde, die snel zijn waardering toonde door, via Zijn helpers, vorm te geven aan gebeurtenissen die leidden tot de bevrijding van Zijn volk in die tijd. Jesaja zag dit zo, net als Ezechiël, dat de Heer dit deed voor Zijn eigen bestwil. (Jesaja 43: 25) De profeet zelf maakte dit duidelijk in zijn poëzie:

> Haar oorlogsvoering [^2] is volbracht.  
Haar ongerechtigheid is vergeven,  
Want zij heeft uit de hand van de Heer  
Het dubbele ontvangen voor al haar zonden. - (Jesaja 40: 2)

Met "oorlogsvoering" bedoelde de Tweede Jesaja Israëls tijd van bestraffing. En opnieuw verklaart hij:

> Jakob is tot buit gegeven en Israël aan rovers,  
Omdat zij tegen de Heer gezondigd hebben. - (Jesaja 42: 24) [^3]

Maar met de macht en de grootmoedigheid van Cyrus in oogverblindende pracht, dacht Jesaja dat de Perzische leider wel de gezalfde van de Heer moest zijn en noemde hem, zoals ik al zei, Messias (Hoofdstuk 45, vers 1). Ook in Hoofdstuk 44, vers 28 laat hij de Heer hem *"Mijn herder"* noemen. Nu was dit voor volgelingen van de vroegere profeten moeilijk te aanvaarden, en toen Jesaja zijn verzen voordroeg in de synagoge, werd hij er snel aan herinnerd dat alleen een zoon van het koningshuis van David de Messias, of de herder van de Heer, kon zijn. Dus moest Jesaja uitleggen dat het gebruik van het woord "herder" eigenlijk een woordspeling was die zo vaak voorkomt in het Hebreeuws, en waar ik zelf ook dol op was, want Cyrus, hoewel dat "zon" betekent, is in de analoge Kassitische taal "Kuras", wat herder betekent. En hij legde ook uit, in verzen die kort daarna waren samengesteld, dat de term "Messias" niet in geestelijke termen werd gebruikt, maar als een materieel instrument van God, zoals Hij in vroeger dagen had gebruikt om het volk te straffen. Cyrus zou Gods Wil van verlossing uit de ballingschap bewerkstelligen. Hij laat God verklaren:

> Ik ben het die Cyrus liet opstaan in gerechtigheid,  
steeds opnieuw baan Ik voor hem de weg.  
Hij zal mijn stad herbouwen;  
hij geeft mijn ballingen de vrijheid terug,  
zonder betaling of steekpenningen te eisen  
– zegt de HEER van de hemelse machten. - (Jesaja 45: 13) (NBV21)

Maar laat ik terugkeren naar Jesaja en het thema van de terugkeer van het volk naar het land Israël. Deze nu aanstaande verlossing is dus het werk van God, die beveelt en beschikt naar Zijn Wil. Jesaja probeert de grootheid van Jahwe te benadrukken voor het volk, dat de machtige legers van Babylonië, en nu van Perzië, goden van hout en ijzer heeft zien dienen. In Babylon hebben ze de optochten bekeken, het verhaal geleerd van de vruchtbaarheidskoningin van de hemel en stervende godheden, en het heiligdom voor Tammuz gezien. Jesaja benadrukt bij verschillende gelegenheden het niets van de heidense goden en de zekerheid van Jahwe als de ene geestelijk levende God, met Wie Israël een verbond tot rechtschapen gedrag heeft, en die Israël liefheeft met een liefde die het menselijk begrip te boven gaat; en hij stelt, net als Hosea vóór hem:

> Sion zegt:  
'De HEER heeft mij verlaten,  
mijn Heer is mij vergeten,'  
Maar zou een vrouw haar zuigeling vergeten,  
zich niet ontfermen over het kind dat zij droeg?  
Zelfs al zou zij het vergeten,  
Ik vergeet jou nooit.  
Ik heb je in mijn handpalmen gegrift,  
je muren staan Mij steeds voor ogen. - (Jesaja 49: 14 - 16) (NBV21)

Opnieuw bracht de Tweede Jesaja een boodschap over de Liefde van de Vader, gedaan in Gods eigen woorden aan Zijn volk, zo opzwepend, zo mooi, zo diep en oprecht, dat deze regels, als ze oorspronkelijk door Hosea zijn geïnspireerd, staan als een van de schoonste religieuze verzen, om nooit te vervagen of te verdwijnen, overal waar er mensen zullen zijn die reageren op de Liefde van de Vader:

> Je was een verlaten, wanhopige vrouw  
toen de HEER je terugriep.  
Kan iemand de vrouw van zijn jeugd verstoten? – zegt je God.  
Ik heb je voor een ogenblik verlaten,  
maar vol mededogen neem Ik je weer bij me.  
In laaiende toorn verborg Ik mijn gelaat voor je,  
slechts één ogenblik,  
maar Ik zal me weer over je ontfermen  
met eeuwigdurende liefde,  
zegt de HEER, die je vrijkoopt.  
Dit is voor Mij als bij de vloed van Noach:  
zoals Ik heb gezworen dat het water van Noach  
nooit meer de aarde zou overspoelen,  
zo zweer Ik dat mijn toorn je niet meer treft  
en dat Ik je nooit meer bedreig.  
Al zouden de bergen wijken  
en de heuvels wankelen,  
mijn liefde zal nooit meer van jou wijken  
en mijn vredesverbond is onwankelbaar  
– zegt de HEER, die zich over je ontfermt. - (Jesaja 54: 6 - 10) (NBV21)

Hier is de Hemelse Vader, die Zijn Goddelijke Liefde over Zijn volk uitstort, zoals Hij alle mensen liefheeft, ongeacht ras of nationaliteit, die in die dagen naar Hem wensen terug te keren in een verbond van nederig met Hem gaan rechtvaardigheid en barmhartigheid betrachtend, zoals Hij hen nu zoekt in een verbond van Goddelijke Liefde - om elkaar en Hem lief te hebben, door oprecht gebed om Zijn Liefde, die met mijn komst beschikbaar werd voor de mensheid.

De verschrikkelijke dagen van de verwoesting van Jeruzalem door Titus was, zoals God had beloofd, geenszins te wijten aan woede, want die kende Hij niet, maar werd teweeggebracht door het vasthouden aan een materieel concept van nationaal beleid, dat Israël in de ijzeren greep hield van materiële wetten die leidden tot daaropvolgende verwoesting door het meedogenloze Rome.

Jezus van de Bijbel en Meester van de Goddelijke Hemelen.
<small>

[^1]: In deze en enkele van de navolgende citaten schiet de NBV21-vertaling te kort in vergelijking met de in deze preek gebruikte KJV-tekst en is gekozen voor de vertaling van de KVJ-teksten in het Nederlands.

[^2]: In de NBV21 staat hier – overigens terecht – 'slavendienst'. Omdat Jezus evenwel vervolgens de tekst in die zin uitlegt, is ervoor gekozen de oorspronkelijke KJV-tekst in het Nederlands te vertalen.

[^3]: In de NBV21 luidt dit citaat: Wie heeft Jakob tot buit gemaakt, Israël uitgeleverd aan plunderaars? Is het niet de HEER, Hij tegen wie wij hebben gezondigd? Hier is in de Nederlandse vertaling niet duidelijk dat het om Jakob en Israel (de inwoners van de 2 koninkrijken) gaat die gezondigd hebben. De Nederlandse tekst spreekt van 'wij'; de Engelse tekst van 'zij'.
