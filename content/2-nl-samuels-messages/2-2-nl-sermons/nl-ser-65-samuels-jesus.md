---
title: "Preek 65 - Het tweeledige begrip van de Vader in de Tweede Jesaja"
menu_title: ""
description: "Preek 65 - Het tweeledige begrip van de Vader in de Tweede Jesaja"
date: 2024-02-01 06:00:01+00:118
draft: False
hidden: True
weight:
---
### Preek 65 - Het tweeledige begrip van de Vader in de Tweede Jesaja

Jezus - ontvangen door Dr. Samuels op 21 juli 1963, Washington, DC, USA.

Hier ben ik, Jezus.

De Tweede Jesaja ontwikkelde een tweeledig concept van de Vader als gevolg van Cyrus' goedheid jegens de Hebreeën. Cyrus, een heiden, was een instrument van Gods Wil op aarde om de Joden hun vrijheid terug te geven, net zoals de Assyriërs en Nebukadnessar, de Babyloniër, Zijn instrumenten waren om Zijn volk te kastijden voor hun misstappen. Kortom, de God van Israël is de enige God, de universele God van alle volken. Bij de herbevestiging van Cyrus als de Messias zegt God zelf bij monde van de Tweede Jesaja:

> (…) mijn handen hebben de hemel uitgespannen,  
Ik riep het sterrenleger [^1] tevoorschijn.  
Ik ben het die Cyrus liet opstaan in gerechtigheid,  
steeds opnieuw baan Ik voor hem de weg. - (Jesaja 45: 12 - 13) (NBV21)

En opnieuw herhaalt God:

> (…) niets is buiten Mij.  
Ik ben de HEER, er is geen ander (…). - (Jesaja 45: 6) (NBV21)

En nogmaals in hoofdstuk 45: 22 - 23:

> Keer terug naar Mij en laat je redden,  
ook jullie aan de einden der aarde;  
want Ik ben God, er is geen ander.  
(…) Uit mijn mond komt gerechtigheid voort,  
een woord dat Ik spreek wordt niet herroepen.  
Voor Mij zal elke knie zich buigen  
en elke tong zal bij Mij zweren. (NBV21)

De aarde zelf zal, in de volheid van de tijd, vernietigd worden, net als alle materiële dingen, om zich opnieuw op te bouwen en te hergroeperen in andere vergankelijke vormen, maar God en Zijn heil zullen voor altijd blijven: (Jesaja 51: 6).

> al vervliegt de hemel als rook,  
al valt de aarde uiteen als een oud gewaad  
en sterven haar bewoners als muggen,  
de redding die Ik breng, zal voor altijd blijven,  
mijn gerechtigheid kent geen einde. (NBV21)

Nu zijn de Hebreeën, of het volk Israël, de instrumenten van God waardoor kennis van Hem aan de heidenen moet worden gegeven. Dit blijkt uit de geschiedenis van het volk dat door hun leiders, Abraham, Mozes, Jozua, David en de profeten, de Heer heeft gekend en aanvaard, en dat in hun donkerste dagen van nederlagen hun geloof in Hem heeft behouden. En zo is het dat de Hebreeën de Dienaren van de Heer zijn, Israël is de Dienaar van de Heer, met de opdracht redding te brengen aan de heidenen.

De Tweede Jesaja schreef dan, met een in de godsdienstgeschiedenis onovertroffen inzicht, zijn vier Liederen van de lijdende dienaar, waarin hij Israël, de Lijdende Dienaar van God, interpreteert als het volk dat geroepen is om God door lijden aan de volken te brengen, zoals de profeten - vooral Jeremia, en benadrukt in de geschriften van Ezechiël - leden en de ongerechtigheden van het niet begrijpende volk op zich namen.

Nu zijn deze Liederen van de lijdende dienaar vier in getal en ik ga ze elk analyseren tegen de achtergrond van wat ik hierboven heb geschreven.

Het eerste staat in (Tweede) Jesaja, 42: 1 - 4:

> Zie, Mijn Dienaar, die Ik steun;  
Mijn uitverkorene, in wie Mijn ziel zich verheugt;  
Ik heb Mijn Geest op Hem gelegd,  
Hij zal het recht doen uitgaan naar de volken.  
<br><br>
> Hij zal niet roepen, noch schreeuwen,  
Noch zijn stem doen horen op de straat.  
Een gekneusd riet zal hij niet breken,  
En de smeulende pit zal hij niet doven.
<br><br>
> Hij zal de ware gerechtigheid doen uitgaan;  
Hij zal niet falen noch verpletterd worden,  
Totdat Hij de gerechtigheid op aarde heeft gevestigd;  
En zelfs de eilanden zijn leer willen horen. [^2]

Deze passage trok al snel de aandacht van kopiisten die elk verband zochten tussen de Christus en oudtestamentische profetie om de vervulling van de Schrift in mijn komst aan te tonen. Hier onderstreepten ze *"Ik heb mijn geest op hem gelegd,"* waarvan ze dachten dat het naar mij moest verwijzen, maar dat in feite terugverwijst naar de grote woorden in Jeremia die het Nieuwe Verbond voorspellen. Het betekende dat, omdat de Hebreeën mochten terugkeren naar Jeruzalem, zij verlost waren door de Heer en dat de profetie van het *"hart van vlees"* nu in vervulling ging. Ze zouden zonder zonde terugkeren en de volken kennis van God leren. De beschrijving van Israël als een volk dat zo geestelijk is dat het geen gekneusd riet zou breken of een aangestoken kaars zou uitblazen, werd door de christelijke schrijvers opgevat als een verwijzing naar mij, in die zin dat ik geen weerstand bood bij arrestatie, maar in feite geeft deze beschrijving alleen het volk Israël weer wanneer het in het bezit is van de Geest van God die in hen werkt. De Tweede Jesaja had Jeremia in gedachten als zijn model voor het volk Israël wanneer het door de Geest van God verlost is van de zonde.

De profeet eindigt zijn lied met een verwijzing naar het feit dat Israël niet faalt of verpletterd wordt tot het brengen van de waarheid in de wereld. Dit kon verwijzen naar mij, als het aan het licht brengen van de Goddelijke Liefde van de Vader, maar het betekende ook dat de belofte van de Liefde van de Vader al aan de mensheid was gebracht, en ook betekende het de terugkeer van een verlost volk dat God toegewijd was vóór Jeremia's dood.

Jezus van de Bijbel en Meester van de Goddelijke Hemelen.
<small>

[^1]: In deze preek staat hier 'all their host have I commanded' (KJV) hetgeen in het Nederlands ook vertaald kan worden met 'aan geheel hun krijgsmacht heb ik mijn bevelen gegeven.' In de vertaling van de Katholieke bijbelstichting van 1972 stond hier 'Ik voer het bevel over de sterren'. De bedoeling van deze tekst is blijkbaar niet echt duidelijk.

[^2]: In de NBV21 luiden deze versen: *Hier is mijn dienaar, hem zal Ik steunen, hij is mijn uitverkorene, in hem vind Ik vreugde, Ik heb hem met mijn geest vervuld. Hij zal alle volken het recht doen kennen. Hij schreeuwt niet, hij verheft zijn stem niet, hij roept niet luidkeels in het openbaar; het geknakte riet breekt hij niet af, de kwijnende vlam zal hij niet doven. Het recht zal hij zuiver doen kennen. Hij zal niet uitdoven en niet breken tot hij op aarde het recht heeft gevestigd; de eilanden zien naar zijn onderricht uit.* Aangezien in de tekst van deze preek expliciet wordt ingegaan op de bewoordingen van de Engelse tekst van dit citaat, is ervoor gekozen de KVJ-tekst letterlijk vertaald weer te geven.
