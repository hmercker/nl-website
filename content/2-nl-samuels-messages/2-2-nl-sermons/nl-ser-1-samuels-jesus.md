---
title: "Preek 1 - De weg naar onsterfelijkheid"
menu_title: ""
description: "Preek 1 - De weg naar onsterfelijkheid"
date: 2024-02-01 06:00:01+00:54
draft: False
hidden: True
weight:
---
### Preek 1 - De weg naar onsterfelijkheid

Jezus - ontvangen door Dr. Samuels op 16 juli 1957, Washington, DC, USA.

Hier ben ik, Jezus.

Ja, hier ben ik in antwoord op je verzoek om je een preek te schrijven voor die mensen die mogelijk geïnteresseerd zijn om meer te weten te komen over het Evangelie dat ik werkelijk predikte toen ik op aarde was - een Evangelie ontworpen om de mens de Weg naar Onsterfelijkheid te tonen door het bezit van de Liefde van de Vader door gebed en de daaruit voortvloeiende transformatie van de ziel van de mens van een menselijke ziel naar een die de Essentie van God bezit en dus Goddelijk is.

Ja, dat was mijn missie toen ik op aarde was en dat was de grote boodschap waartoe mijn Vader in de Hemel mij zond om te verkondigen aan de Joden en aan de hele mensheid, en het is de boodschap die ik in de lange eeuwen vanaf die tijd tot nu toe heb geprobeerd, en nog steeds probeer, aan de mensheid over te brengen. Zodat de onduidelijkheden die door menselijk onbegrip inzake mijn werk en missie zijn ontstaan, eindelijk ongedaan gemaakt kunnen worden en de mensheid precies kan zien wat Ik predikte toen Ik op aarde verscheen en wat de precieze Weg is die de mens moet volgen om één te worden met de Vader in Zijn Goddelijke Liefde en Barmhartigheid, en hem zo in staat te stellen die onsterfelijkheid van de ziel te bereiken waarnaar hij zo gretig op zoek is en die toch schijnbaar aan zijn greep en zijn gefrustreerde verlangens ontsnapt.

En in deze preken wil ik verklaren dat wat ik via de heer Padgett heb geschreven juist is en dat de ware en enige Weg naar de Vader en Zijn Liefde is uitgelegd in de berichten die ik en de vele hoge geestelijke wezens die met mij verbonden waren bij het schrijven van deze berichten, via hem aan de mensheid hebben kunnen doorgeven.

Zodat we in deze eerste preek tot de vragen komen: Hoe komt het dat de kerken er niet in slagen de mens tot de Liefde van de Vader te wenden, en wat moeten de religieuze leiders doen om het besef te bewerkstelligen dat Gods Liefde beschikbaar is, en dat het ‘t bezit van Zijn Liefde in de ziel van de mens is dat haar transformatie bewerkstelligt tot een met Zijn Essentie vervulde ziel die daardoor in het bezit is gekomen van haar onsterfelijkheid?

Want ik wil in deze eerste preek laten zien waarom het belangrijk is voor de mensheid, ongeacht religieuze banden of achtergrond, om te luisteren naar de stem van de Meester en die onsterfelijkheid te verkrijgen die God de Vader graag wil schenken aan wie zich in liefde en gebed tot Hem zal wenden, en die de opsmuk en misvattingen van de huidige kerken zo moeilijk en onzeker maken voor de gemeenten die zij dienen en proberen te leiden. Want de kerken van vandaag, gebouwd als ze zijn op de speculaties van mensen die mijn boodschap niet konden begrijpen en die valse doctrines uitwerkten op basis van de valse notie van mijn godheid als deel van een vermeende drie-eenheid, kunnen de weg naar de Vader en Zijn Liefde niet tonen, omdat zij geen voorstelling hebben van de Vader en Zijn Liefde die de mens zal leiden tot het zoeken en verkrijgen van die Liefde en de daaropvolgende transformatie van de ziel van het menselijke naar het goddelijke.

De kerken van vandaag kunnen de mens niet inspireren om Gods Liefde te zoeken, omdat ze niet meer begrijpen, en ze hebben het eeuwenlang niet zo begrepen, dat Gods Liefde die de menselijke ziel bezit door in gebed tot Hem te komen, de Weg en de enige Weg is naar de verlossing van de mens.

Deze kerken leggen zeer sterk de nadruk op de morele orde van de samenleving, zoals Mozes deed toen de conceptie van de Tien Geboden voor het gedrag van de mens werd ontwikkeld en in werking werd gesteld, en de morele orde heeft, zoals ik vele malen heb uitgelegd, slechts de kracht om de menselijke ziel van de mens te zuiveren en in harmonie te brengen met Gods Wetten, maar heeft niet de kracht om de transformatie van de ziel, hoe gezuiverd ook, tot een goddelijke ziel vol van Gods Liefde en Barmhartigheid tot stand te brengen.

Geen gehoorzaamheid aan enige morele code, ik herhaal, noch, wat dat betreft, enige magische werking van iemands bloed, of hij nu in het fysieke leven is of ooit een sterveling was en nu een geestelijk wezen, kan ervoor zorgen dat de ziel wordt getransformeerd in een goddelijke ziel, want alleen Gods Liefde die in de menselijke ziel wordt overgebracht door de Heilige Geest in antwoord op diens ernstig gebed kan zo'n transformatie tot stand brengen - en geen enkele kerk zoals die vandaag de dag is georganiseerd onderwijst dat grote feit - en dit is de werkelijke boodschap die ik onderwees als de aangestelde Messias van God. En daarom moet ik herhalen dat de Weg naar de Vader en onsterfelijkheid niet ligt bij de kerken, noch bij hun leer van moreel gedrag of de werkzaamheid van Jezus' bloed of louter geloof in mijn naam of in enig religieus concept dat nu door de priesters en voorgangers van diezelfde kerken wordt onderwezen.

De Weg naar de Vader, laat ik het nogmaals benadrukken, is alleen zoals ik hem op aarde onderwees, zoals ik hem nu uitleg en zoals ik hem heb uitgelegd in de berichten die ik via de heer Padgett heb geschreven.

Deze preek laat duidelijk zien dat de kerken niet de kennis bezitten om de mensheid één met de Vader te maken [^1]. Daarom moet de mensheid het Ware Evangelie krijgen en de Weg aan hen getoond worden. Religieuze leiders in de wereld van vandaag moeten mij volgen in mijn leringen en mijn werk voortzetten en de mensheid wakker schudden voor deze fundamentele Waarheid: dat wij allen Eén mogen zijn in Gods Goddelijke Liefde door gebed, en dit met alle mogelijke middelen die nu beschikbaar zijn en die zullen helpen het Woord aan de gehele mensheid te brengen. En het is door het onderricht van de Waarheid door jullie, mijn leerlingen en werkers overal in dit nieuwe tijdperk, dat mijn ware kerk van nu af aan op aarde kan en zal bloeien.

Ik denk dat ik genoeg heb geschreven over de kardinale punten die in deze preek zijn behandeld en ik zal doorgaan met schrijven en de geïnteresseerden laten zien dat de Waarheid eindelijk wordt gegeven - eerst via de berichten en nu via mijn Kerk van de Nieuwe Geboorte [^2], die de Weg naar de Vader en Zijn Liefde zal onderwijzen zoals Jezus de Messias deed toen hij op aarde was.

Jezus van de Bijbel en Meester van de Goddelijke Hemelen.
<small>

[^1]: <a id="noot-1-preek-1"></a> Noot van de vertaler: In de Engelse tekst wordt hier gesproken van "At-onement", een woordspeling die uitsluitend in de Engelse taal mogelijk is met het woord "atonement", hetgeen "verzoening" betekent.

[^2]: Foundation Church of New Birth.
