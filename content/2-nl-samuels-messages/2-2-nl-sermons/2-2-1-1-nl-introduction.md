---
title: "Introductie"
menu_title: ""
description: "Introductie"
date: 2024-02-01 02:18:11+11:00
draft: False
hidden: True
weight:
---
### Introductie

Het Oude Testament van de Bijbel is lang door christenen in de wereld beschouwd als het Woord van God, opgeschreven door mannen van geloof wier missie het was om God en de mensheid tot een verzoening van geest en doel te brengen. Deze mannen van groot geloof waren van nature diep spiritueel, en voelden in hun hart en ziel dat scherpe gevoel van rechtvaardigheid en broederlijke liefde dat zich naar buiten toe zou manifesteren als ware gerechtigheid en barmhartigheid jegens allen. Het was door deze nobele menselijke gevoelens dat God en Zijn geestenboodschappers vanaf de vroegste Bijbelse tijden de harten van individuen hier op aarde konden bereiken, toen de zielen van Zijn kinderen opnieuw werden gewekt voor Zijn ongeziene Aanwezigheid en Goedheid als Heer van het Universum en Schepper van het leven.

De Hebreeën van de Bijbel, wier dappere geschiedenis zo openlijk in het Oude Testament staat opgetekend, waren de eerste volkeren op aarde die de Waarheid van de Eenheid van God omarmden. Aan hen danken wij onze erfenis van de ware betekenis van God, zowel in natuurlijke als in Goddelijke zin; want het was door de prachtige instrumentaliteit van de Hebreeuwse patriarchen dat de mensheid een ethische en morele gedragscode kreeg om naar te leven, en een gevoel van de Grootheid, de Macht en de Kracht van de Heer, Jahwe; en, tenslotte, door de instrumentaliteit van onze geliefde oudere broer en goddelijke leider, Jezus van Nazareth, werd ons kennis gegeven van de Goddelijke Liefde en Tedere Genade van het Opperwezen dat onze Hemelse Vader van vandaag is.

Wij van de Foundation Church of Divine Truth erkennen onze schuld van diepe dankbaarheid voor de leer van de Hebreeuwse religie; want het is door dit verslag van het menselijk geloof in God, zoals vervat in het Oude Testament van de Bijbel, dat we vandaag de oorsprong van ons eigen geloof kunnen kennen. Zonder deze achtergrond van menselijke liefde voor Jahwe en het besef van Zijn liefde voor Zijn kinderen, zoals gevonden in de Hebreeuwse Geschriften, zouden we armer van geest zijn, en armer in de kennis van deze daden van menselijke liefde, geloof en moed die naar voren komen in de inspirerende verhalen van Vader Abraham, Jozef, Naomi, Ruth en Boot; in het leven van koning David; en in de grote moed van de profeten die de toorn van de priesters en de heersers van hun tijd weerstonden om te handhaven wat goed en rechtvaardig en moreel was, in een poging de Hebreeën terug te brengen tot de wetten en de liefde van de Heer.

In de zesenzeventig preken die Jezus uitsprak door toedoen van Dr. Daniel G. Samuels, een vaan de stichters van de Foundation Church of the New Birth, hebben wij het voorrecht te leren hoe onze Hemelse Vader vele malen probeerde de zielen van Zijn kinderen te herstellen tot een verzoening met Hem in de natuurlijke liefde, waardoor ze weer afgestemd zouden raken op de geestelijke wetten die werken via de emoties en verlangens van hun ziel en de menselijke emoties van liefde en rechtvaardigheid en barmhartigheid die de Vader Zijn kinderen bij hun schepping schonk.

Jezus vestigt onze aandacht op die gevallen van nobele menselijke liefde die in het Oude Testament zijn opgetekend en die voor ons een voorbeeld zijn van de goedheid die uit onze menselijke harten kan vloeien, en dat ook doet, wanneer we de liefdevolle, harmonieuze kwaliteiten van de ziel uitoefenen die onze Vader in de Hemel ons heeft gegeven.

Ja, Jezus neemt ons mee op een onvergetelijke reis naar de oude tijden van de Bijbel en wijst ons, voor ons groter begrip en sympathie en liefde, onderweg op hoe de moedige zielen die toen op aarde leefden en met heel hun hart God en Zijn Rechtvaardigheid en Barmhartigheid wilden liefhebben, zulke nobele voorbeelden van de natuurlijke liefde aan hun medemens gaven, en zo de weg openden naar de uiteindelijke komst op aarde, en in de harten van de kinderen van de Vader, van Zijn eigen Goddelijke Liefde en Barmhartigheid, die eerst geschonken en gemanifesteerd werd door Jezus, als de Christus.

Door de leiding van onze oudere broeder Jezus van Nazareth, gegeven in zijn preken over het Oude Testament van de Bijbel, hebben we het voorrecht gehad om meer kennis en begrip te krijgen van de harten en zielen van hen die leefden in de tijd van de kristallisatie van de Hebreeuwse religie. We kunnen ons hun idealen en hun drijfveren van het hart voorstellen, voortkomend uit hun nabijheid tot Jahwe, de onzichtbare God van het heelal die nu onze geliefde Hemelse Vader van Liefde en Barmhartigheid is.
Jezus opent onze ogen en onze harten voor een waardering van zijn volk, zijn voorouders, wiens strijd in de barre tijden waarin zij leefden, degenen die na hen zouden komen hielp, omdat juist deze strijd hen in staat stelde geestelijk te groeien en steeds dichter bij God te komen door een toenemend begrip van Zijn liefde voor hen, eerst door het naleven van Zijn geboden en vervolgens door het ontvangen in hun harten en zielen van Zijn eigen Goddelijke Essentie die eeuwig Leven brengt.

De Curatoren,
Foundation Church of Divine Truth.

> Zie, de dagen komen, spreekt de Heer,  
Dat ik een nieuw verbond zal sluiten met het huis van Israël  
en met het huis van Juda.  
Ik zal mijn wet in hun binnenste leggen  
en in hun hart zal ik die schrijven;  
en ik zal hun God zijn en zij zullen mijn volk zijn.  
En zij zullen niet meer onderwijzen,  
eenieder zijn buurman en eenieder zijn broeder, zeggende:  
Ken de Heer: want zij allen zullen mij kennen,  
van de minste onder hen tot de belangrijkste onder hen, zegt de Heer  
want ik zal hun ongerechtigheid vergeven  
en hun zonde zal ik mij niet meer herinneren. - (Jeremiah, hdfst.31, vers 31,33,34)

Deze passage luidt in de NBV21 als volgt:

> De dag zal komen – spreekt de HEER –  
Dat Ik met het volk van Israël en het volk van Juda een nieuw verbond sluit;  
Ik zal mijn wet in hun binnenste leggen  
En hem in hun hart schrijven.  
Dan zal Ik hun God zijn en zij mijn volk.  
Men zal elkaar niet meer hoeven te onderwijzen met de woorden:  
“Leer de HEER kennen,” want iedereen,  
Van groot tot klein, kent Mij dan al – spreekt de HEER.  
Ik zal hun zonden vergeven  
En nooit meer denken aan wat zij hebben misdaan. - (Jeremia: 31, vers 31, 33, 34)

(Er is eindelijk [een bericht ontvangen van Dr. Daniel G. Samuels](/4-nl-contemporary-messages/4-1-nl-cont-messages-by-date/4-1-10-nl-messages-2006/nl-2006-9-21-1-dl-dr-samuels-jesus/), zo'n 34 jaar na zijn dood in 1972.)
