---
title: "Preek 49 - Jeremia valt het sociale kwaad in Judea aan"
menu_title: ""
description: "Preek 49 - Jeremia valt het sociale kwaad in Judea aan"
date: 2024-02-01 06:00:01+00:102
draft: False
hidden: True
weight:
---
### Preek 49 - Jeremia valt het sociale kwaad in Judea aan

Jezus - ontvangen door Dr. Samuels op 29 juli 1960, Washington, DC, USA.

Hier ben ik, Jezus.

Maar zoals ik al aangaf, kon zo'n nederlaag Jeremia niet van zijn doel afhouden, want hij wist dat God met hem was. Dus dicteerde hij een ander boek aan Baruch. En wat Jojakim betreft, Jeremia sprak zijn profetie uit over de dood van de koning, en oneer aan zijn lichaam, dat ik liet zien, bijna, maar niet uitkwam. Evenmin voorspelde Jeremia correct dat hij niet zou worden opgevolgd door een zoon, want in 597 v. Chr. regeerde zijn zoon Jechonja [^1] bij zijn dood slechts drie maanden. De Babyloniërs veroverden de stad en namen Jechonja gevangen en voerden hem af naar Babylon, waar hij als oude man stierf. Op dat moment stopte Jeremia echter zeven jaar lang met prediken.

Kort voor de dood van Jojakim, toen de Babyloniërs hun aanval op Jeruzalem begonnen, vluchtte een groep Rechabieten, leden van een sekte die gezworen hadden geen drank te drinken, en die als nomaden in tenten leefden, uit het heuvelland van Juda, dat een gemakkelijke prooi was voor de verwoestingen door Nebukadnessar's oprukkende legers, naar de stad Jeruzalem, waar ze veilig zouden zijn zolang de stad het beleg zou weerstaan. Dit volk leek, in zijn afkeer van sterke drank, dus op de Nazarieten, die Samson hadden voortgebracht, in de dagen van de Rechters, en ze waren zeer vroom in de naleving van hun geloof en leerstellingen. Jeremia hoorde van hun komst en bracht hen in de Tempel, want het verbod tegen hem was opgeheven, en hij gaf hun wijn te drinken. Maar ze weigerden, hem de belofte in herinnering brengend die ze hadden gedaan. In bewondering voor hun geloof hief Jeremia zijn stilzwijgen op en voelde zich door de stem van God bewogen om te juichen:

> (…) de zoon van Rechab heeft zijn nakomelingen verboden wijn te drinken. Zij hebben het gebod van hun voorvader nageleefd (…)  
Maar tot jullie heb Ik telkens weer gesproken, en jullie hebben niet naar Mij geluisterd.  
Ik zond telkens weer mijn dienaren, de profeten, naar jullie (…)  
Maar jullie hebben Mij niet gehoorzaamd, jullie hebben niet naar Mij geluisterd. (…)  
Daarom – dit zegt de HEER (…):  
Ik zal over Juda en de bevolking van Jeruzalem  
al het onheil brengen dat Ik hun heb aangekondigd. (…) - (Jeremia 35: 14 - 17) (NBV21)

En in andere preken stelde Jeremia het kwaad van de valse profeten en de slechte priesters aan de kaak, en hield hij een polemiek met een valse profeet. Ondertussen consolideerde Nebukadnessar zijn macht en rijk, en viel in 600 v. Chr. Syrië en Palestina binnen. Alle kleine naties in dat gebied erkenden hem als meester, ook Juda, en Jojakim plunderde de tempelschatkist om hem schatting te betalen. Ten slotte, tegen het advies van Jeremia in, die in Babylonië de hand van God zag als de gesel van de naties:

> Daarom – dit zegt de HEER van de hemelse machten:  
Omdat jullie niet naar Mij hebben geluisterd,  
zal Ik alle volken van het noorden met mijn dienaar,  
koning Nebukadnessar van Babylonië, ontbieden – spreekt de HEER.  
Ik stuur ze op de inwoners van dit land af en op alle omringende volken.  
Ik breng alle inwoners om;  
ze zullen afschuw en ontzetting wekken,  
en dit land zal voor altijd in puin liggen. - (Jeremia 25: 8 - 9) (NBV21)

Jojakim kwam in opstand en stierf spoedig daarna en in korte tijd werd Jeruzalem ingenomen door het machtige rijk uit het noorden. De veroveraars plaatsten Sedekia, een oom, op de troon. De Babyloniërs plunderden de stad, haalden de tempelschatkist leeg, namen alles van waarde mee wat daarin gevonden werd en vertrokken naar Babylonië met duizenden van de hogere klassen, maar ook ambachtslieden en arbeiders, en mannen die geschikt waren om oorlog te voeren, het koningshuis en de hoofden van het land. Dit was de eerste gevangenschap van Juda, en het einde was in zicht.

Jeremia zag dus dat zijn profetieën, hoewel vertraagd, zouden uitkomen. Hij predikte daarom fel en vaak om niet in opstand te komen tegen de veroveraars, maar hen trouw te blijven. Sedekia was de broer van Jojakim, en was 21 jaar oud toen hij begon te regeren, en hij regeerde elf jaar in Jeruzalem. Nebukadnessar had van zijn spionnen het advies gekregen dat Sedekia niet actief was geweest in het aanwakkeren van opstand tegen hem, zoals de zonen van Jojakim wel waren geweest, en koos hem daarom uit om onder zijn heerschappij te regeren.

Nu werd Sedekia (hij was door zijn vader Mattanja genoemd) onder druk gezet door zowel de pro-Egyptische partij van de priesters en profeten, als door hen die net als Jeremia voorstander waren van vrede met Babylonië. In feite had de koning groot respect voor Jeremia, wiens geschriften hij kende en die hij had horen prediken, en hij was onder de indruk van het feit dat zijn profetieën over de val van Jeruzalem door Babylonië in vervulling waren gegaan. Maar Jeruzalem was niet verwoest, en er waren valse profeten die erop wezen en bevestigden dat binnen korte tijd de ballingen uit Babylonië zouden terugkeren. Daarvoor zou er natuurlijk een succesvolle opstand tegen Babylonië gevoerd moeten worden. En Jeremia wist van God dat zo'n opstand alleen maar kon eindigen in de vernietiging van Juda en Jeruzalem. Om te benadrukken en het volk er voortdurend aan te herinneren dat zij onderdanig moesten zijn aan Babylonië, droeg Jeremia een houten juk om zijn nek.

Het laatste dozijn of meer hoofdstukken in het Boek Jeremia hebben betrekking op de regering van Sedekia, de angst die Jeremia leed vanwege zijn zekerheid over de vernietiging van Jeruzalem door aarzeling, de twijfels en het onvermogen van de koning om Jeremia's boodschap te begrijpen, ook al respecteerde en vreesde hij de profeet die sprak in de Naam van de Heer. Ook hier wordt de hoop gevonden, het optimisme, dat er een overblijfsel zou blijven, die, gekastijd door de ervaring van ballingschap en verlies van vaderland, zich met een nieuw hart zouden schikken naar de geboden van God om God te kennen en Zijn kinderen te zijn.

De Schrift verhaalt dat een van de populaire valse profeten van die tijd, Chananja ben Azzur, van Gideon naar Jeruzalem kwam om in de Tempel tot de priesters en het volk te spreken. Dit vond plaats in het vierde jaar van Sedekia, 593 v. Chr., in de vijfde maand, dus in de zomer. Chananja verklaarde dat God het juk van Babylonië had verbroken en binnen twee jaar de schatten van de Tempel zou terugbrengen, evenals het koningshuis en alle gevangenen. En toen Jeremia hem antwoordde dat de geschiedenis van de profetie een verklaring was tegen oorlogen, en slecht gedrag, en een die stond voor vrede, toen nam Chananja het houten juk van Jeremia's nek en brak het. Jeremia ging naar een smidse en liet een ijzeren exemplaar maken, deed dat om zijn nek en antwoordde, toen hij vervolgens Chananja in de Tempel zag:

> Dit zegt de HEER: Je hebt een houten juk in stukken gebroken  
maar het is door een ijzeren juk vervangen.  
Want dit zegt de HEER van de hemelse machten, de God van Israël:  
Ik leg alle volken een ijzeren juk op,  
waarmee ze koning Nebukadnessar van Babylonië moeten dienen. (…)  
Luister goed, Chananja! Jij bent niet door de HEER gezonden.  
Je hebt het volk met leugens misleid. - (Jeremia 28: 13 - 15) (NBV21)

En hij voorspelde datzelfde jaar de dood van Chananja, omdat hij rebellie tegen God predikte, Chananja stierf twee maanden later. Dit verslag is waar, want Chananja had niet het geloof en de innerlijke overtuiging van wat hij zei. Hij was een partijman, een politicus, en hij sprak zoals hij deed omdat het profijtelijk was, hoewel hij niet besefte dat hij vooral een werktuig was in de handen van de pro-Egyptische partij in het hele land. Hij werd met schrik getroffen door Jeremia's woorden, want Jeremia was absoluut oprecht en hij sprak uit het hart; daarom klampten zijn woorden zich vast aan Chananja's hersenen en namen ze de vorm van waarheid aan, en dit voorbeeld van de kracht van suggestie, hier in de dood, zoals het ook voor genezing zou kunnen zijn, is er een die de macht van de Woorden van God laat zien. Immers zij zijn als vuur en branden in het hart, en brengen onuitblusbare moed, want zij kunnen schrik aanjagen bij hen die weten dat zij ongerechtigheid hebben bewerkstelligd. God wilde niet Chananja's dood, maar zijn berouw. Toch bracht de last van zijn geweten hem de dood, zoals in de eeuwen daarna Judas, mijn leerling, dat ook deed.

Jezus van de Bijbel en Meester van de Goddelijke Hemelen.
<small>

[^1]: In de Engelse tekst staat hier Jehoiakim (NBV21: Jojakim). Evenwel is volgens de KJV Jeremia 37: 1, deze koning, die slechts drie maanden regeerde (tot de nederlaag door de Babyloniërs), niet vernoemd naar zijn vader, maar heette hij Coniah. In de genealogie van de koningen van het oude Israël en Juda (zie Wikipedia: Koningen van Juda) is de naam van deze koning: Jehoiachin of Jeconiah (zie voor de laatste naam bijvoorbeeld KJV Jeremia 27:20) dus zijn naam is niet dezelfde als die van zijn vader. In de NBV21 luidt zijn naam Jechonja.
