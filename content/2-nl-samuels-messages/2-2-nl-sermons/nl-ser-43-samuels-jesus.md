---
title: "Preek 43 - Jeremia's vroege preken"
menu_title: ""
description: "Preek 43 - Jeremia's vroege preken"
date: 2024-02-01 06:00:01+00:96
draft: False
hidden: True
weight:
---
### Preek 43 - Jeremia's vroege preken

Jezus - ontvangen door Dr. Samuels op 18 juli 1960, Washington, DC, USA.

Hier ben ik, Jezus.

Toen Jeremia begon te preken, was de hervorming van Josia al meer dan twee jaar aan de gang. Maar terwijl Jeruzalem zelf, met zijn vurige hervormers in de stad, de veranderingen grotendeels verwelkomde, waren de plattelandspriesters terughoudend om zich aan Josia's dictaten te houden. Zij verloren immers hun belang als plaatselijke priesters, en ook hun inkomen, en werden omgeschoold om te dienen in minder belangrijke functies in de Tempel van Jeruzalem. Tegelijkertijd begonnen herders een goede boterham te verdienen door hun ossen, schapen en andere dieren voor rituele doeleinden aan de tempel te verkopen, en Jeremia was een van hen. Niet dat hij herder was, maar een handelaar, en was goed bekend met zaken en handel. Hoe goed hij thuis was in juridische termen kan blijken uit het document dat bewaard is gebleven in het boek Jeremia 32: 7 - 17, toen hij eigendom kocht van zijn neef in Anatot, in een tijd dat de Babyloniërs Juda aanvielen.

Jeremia begon dus te preken onder invloed van de hervorming van Josia - de vernietiging van het kwaad van de verering van valse goden en de immorele praktijken die daarmee gepaard gingen. Net als Hosea verwijst hij naar Israël als de bruid:

> Ik weet nog hoe je Me liefhad in je jeugd,  
van Me hield als mijn bruid,  
hoe je Me volgde door de woestijn,  
(…).  
Israël is aan de HEER gewijd,  
het is de eerste vrucht van zijn oogst.  
(…). - (Jeremia 2: 2 - 3) (NBV21)

En dan gaat hij verder met klagen:

> Twee wandaden heeft mijn volk begaan:  
Het heeft Mij verlaten, de bron van levend water,  
En het heeft waterkelders uitgehouwen,  
Kelders vol scheuren, waarin het water niet blijft staan. - (Jeremia 2: 13) (NBV21)

Jeremia bedoelde dat het volk de Levende God had verlaten voor afgoden. Ik maakte gebruik van deze beeldvorming van God, of "de bron van levend water," in mijn eigen prediking toen ik naar Palestina kwam om de blijde boodschap van de Liefde van de Vader te verkondigen. Ik gebruikte ander materiaal geschreven door Jeremia, omdat wat hij zei waar was en van toepassing op mijn eigen prediking.

Op dezelfde manier maakte Jeremia gebruik van Deuteronomium als hij erop aandrong dat de gelovige in God niet bang hoeft te zijn om te handelen of problemen onder ogen te zien, want God was met hem.

Deuteronomium 1: 21 (NBV21) [1] laat Mozes zeggen:

> Zie, de Heer, uw God, is het die u dat land schenkt.  
Welnu, trek verder en neem het in bezit,  
zoals de HEER, de God van uw voorouders, u heeft opgedragen.  
Wees niet bang en laat u door niets ontmoedigen.

En verderop in hoofdstuk 1, wanneer de Hebreeuwse ballingen de Amorieten vrezen, wordt Mozes de volgende woorden in de mond gelegd:

> (…) Laat u daardoor niet afschrikken, wees niet bang.  
De HEER, uw God, die voor u uit gaat, zal voor u strijden.  
U hebt toch gezien hoe Hij het in Egypte voor u opnam. - (Deuteronomium 1: 29 - 30) (NBV21)

Zo putte Jeremia moed om zich uit te spreken tegen hen die afgoden aanbaden, en tegen de priesters die ontaarde riten toepasten, en zelfs van zijn volk in Anatot, omdat hij vertrouwen had in Deuteronomium en dat de Vader hem zou helpen om het kwaad tegemoet te treden en te overwinnen. En Jeremia schreef:

> Jij, Jeremia, maak je gereed  
en zeg hun alles wat Ik je opdraag.  
Laat je door hen geen angst aanjagen (…)  
Ze zullen je bestrijden, maar je niet overwinnen,  
want Ik zal je terzijde staan  
en je redden – spreekt de HEER. - (Jeremia 1: 17, 19) (NBV21)

En zo ging Jeremia op weg om te preken dat de heidense en onzedelijke riten en de verering van de Kanaänitische en Assyrische goden opzij werden gezet, en hij noemt Juda de ontrouwe vrouw die de hoer speelde. Zo nam Jeremia de houding van Hosea tegenover Israël als relevant voor Juda, en hij zag, net als Hosea, dat God de man was die met zijn liefde deze dwalende vrouw beminde:

> Maar nee, zoals een vrouw die haar man bedriegt,  
zo heb jij Mij bedrogen,  
volk van Israël! – spreekt de HEER. - (Jeremia 3: 20) (NBV21)

En zoals de vergevende echtgenoot die zijn vrouw nog steeds liefheeft en alleen wil dat zij tot inkeer komt om zijn liefde te verkrijgen, schreef Jeremia met grote kracht:

> Israël, wanneer je op je schreden terugkeert,  
keer dan terug naar Mij – spreekt de HEER.  
Heb je die afgodsbeelden weggedaan,  
zwerf dan niet langer rond,  
maar zweer waarachtig, eerlijk en oprecht:  
'Zo waar de HEER leeft'.  
Dan zullen alle volken zich gezegend noemen dankzij Hem,  
en zullen zich met Hem gelukkig prijzen. - (Jeremia 4: 1 - 2) (NBV21)

Maar omdat het volk niet terugkeert naar de Heer, verklaart Jeremia, zullen zij en het land vernietigd worden. Toen hij zijn tirades hier voor het eerst schreef, dacht Jeremia aan de Scythen, maar toen hun invallen afnamen zonder Jerusalem te plunderen, herschreef hij zijn verzen vele jaren later in overeenstemming met het Babylonische gevaar. Net als Amos heeft hij een woord voor de overdreven geklede vrouwen en hun verleidingskunsten:

> Jij, Juda, bent tot de ondergang gedoemd,  
wat wil je nu nog doen?  
Al ga je gekleed in scharlaken,  
al ben je met goud getooid,  
al maak je je ogen op,  
tevergeefs maak jij je mooi.  
Je wordt door je minnaars verworpen,  
ze staan je naar het leven. - (Jeremia 4: 30) (NBV21)

Terwijl Jeremia bleef praten met het gewone volk op de markt, in de straat van de bakkers, de poorten van de stad, en later toen hij in Jeruzalem zelf woonde, werd hij zich steeds meer bewust van een situatie waar hij, als inwoner van een klein gehucht als Anatot, geen weet van had, en die hem steeds dieper raakte; de uitbuiting en het onderdrukken van de armen door de priesterklasse en de aristocraten van de stad, en de degradatie van de minderbedeelden naar een inferieure positie als Hebreeuwse burger van Juda.

Jezus van de Bijbel en Meester van de Goddelijke Hemelen.
<small

[^1]: In de oorspronkelijke tekst van deze preek aangeduid als Deuteronomium 1: 23. Ook in de KJV is dit echter vers 21.
