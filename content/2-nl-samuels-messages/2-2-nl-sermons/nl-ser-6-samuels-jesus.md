---
title: "Preek 6 - Misverstand over het bloedoffer"
menu_title: ""
description: "Preek 6 - Misverstand over het bloedoffer"
date: 2024-02-01 06:00:01+00:59
draft: False
hidden: True
weight:
---
### Preek 6 - Misverstand over het bloedoffer

Jezus - ontvangen door Dr. Samuels op 22 oktober 1957, Washington, DC, USA.

Hier ben ik, Jezus.

Vanavond wil ik schrijven over waarom geen enkel bloed, of het nu is van mens of dier, de werkzaamheid heeft om de mensheid van de zonde te verlossen, zoals in sommige kerken wordt onderwezen.

Deze gedachte ligt aan de basis van wat in de katholieke kerk de mis wordt genoemd, en is de basis voor wat in andere kerken de communie wordt genoemd. Deze rite heeft geen basis in het Jodendom en er wordt ten onrechte geschreven dat Ik het was die de ceremonie instelde bij het Laatste Avondmaal, maar de kerk wijst graag op enkele onbelangrijke voorvallen in de oude Schrift als indicatie van de toekomstige rite, waarvan ik zal uitleggen dat deze geen verband heeft met de mis en gewoon een ernstige verdraaiing van de feiten om een en ander in overeenstemming te doen zijn met de opvattingen van de kerk.

De kerk stelt ook dat de werkzaamheid van het bloedoffer duidelijk geschreven staat in het Oude Testament, en aangezien dat boek heilig is en het woord van God, is het een feit, en zonder enige twijfel, dat zo'n rite reinigt van zonde. De uitspraak waarnaar wordt verwezen is natuurlijk dat *"het leven in het bloed zit"*, afkomstig uit het offergebod in Leviticus. Deze uitspraak, en wat ze werkelijk betekent, vereist dat de mensheid de uitleg krijgt die het belang ervan vereist.

Aanbidding van de godheid door middel van een bloedoffer, daterend uit een tijdperk vóór de dageraad van onze beschaving, was behoorlijk wijdverbreid. Het betekende het gunstig stemmen van boze goden en het loslaten van bepaalde deugden die het bloed, vooral van mensen, geacht werd te bezitten. De barbaarse volkeren uit die tijd, die dagelijks met geweld dicht bij de dood leefden, hetzij door oorlogsvoering, hetzij door strijd met wilde dieren, zagen al snel het verband tussen vergoten bloed en verlies van leven, en het was dan ook niet vreemd dat bloed en leven op den duur als synoniem werden gezien. Natuurlijk waren er ook andere ideeën over de bron van het leven, want men merkte ook op dat er geen ademhaling was in de dood, en sommige culturen dachten dat het leven in de adem zat. Het belangrijkste om te onthouden is dat geen van deze barbaarse opvattingen heilig is, maar dat het slechts primitieve pogingen waren om de bron van het leven te begrijpen.

Het Hebreeuwse volk onderschreef het idee van de werkzaamheid van bloed eenvoudigweg omdat het in die tijd algemeen aanvaard was en niet omdat het waar of heilig was. En zo ontwikkelden praktijken gebaseerd op dit concept zich als een sociologische ontwikkeling, volledig op zichzelf en gescheiden van religie. Vandaar dat de Hebreeën bloed van dieren op de grond morsten, en ervoor zorgden dat vlees voor consumptie geen bloed bevatte, zoals voorgeschreven in hun dagelijkse wetten.

De grote bijdrage die de Hebreeën leverden aan de praktijk van het bloedoffer was de afwijzing van mensenoffers, zoals te vinden is in het verhaal van Abraham. Dit was een grote menselijke vooruitgang, maar het feit dat er dierlijke offers werden gebracht, zoals geschreven in het Oude Testament, maakte dat offer niet heilig, noch maakte het op enigerlei wijze waar dat het vergieten van dierlijk bloed reinigde van de zonde. Toen, zoals altijd, kon zonde alleen gereinigd worden door een boetvaardige ziel die vergeving zocht in gebed tot de Vader.

De priesterlijke klasse onder de Hebreeën was natuurlijk voorstander van het behoud van deze primitieve opvattingen, niet omdat ze waar waren, want dat waren ze niet, maar omdat de priesters hun brood verdienden met het in stand houden van deze riten, want bepaalde delen van de geofferde dieren waren gereserveerd voor de priesters. Een dergelijke klasse, gewijd aan het godsdienstonderwijs, de zuiverheid en het ethisch gedrag van het volk voor wie ze dienden, moest natuurlijk worden aangemoedigd, maar het is niet moeilijk te zien dat deze priesterklasse, of velen uit die klasse, na verloop van tijd de morele en ethische levensstandaard waarin ze het volk moesten leiden, uit het oog begonnen te verliezen, ten gunste van die rituele activiteiten waarvan zij de enige erfgenamen waren en die hun in hun eigen ogen een unieke betekenis gaven; en het is om deze reden dat, toen het nationale leven door de Babylonische gevangenschap werd vernietigd, de godsdienst, of, beter gezegd, de rituelen die met hun godsdienst verbonden waren, dominant en allesbepalend werden. En zo investeerden deze priesters veel van de oude primitieve Hebreeuwse gebruiken met en aura van religie en heiligheid. En na de terugkeer uit Babylonië naar Judea herschreven de priesters en schriftgeleerden veel van de oude verhalen om ze aan te passen aan de fantasie van de priesterklasse, en zo werd het brute, primitieve concept van het bloedoffer van dieren voor de zonde door de priesters met zoveel kracht behouden, als vitaal verbonden met hun voedsel, activiteiten en belang.

Het hele concept van vergeving van zonde door het vergieten van bloed is daarom gebaseerd op een grof primitief gebruik en is op geen enkele manier heilig of in overeenstemming met het woord van God, zoals blindelings aanvaard door de katholieke kerk, waarvan de mis gewoon een voortzetting is van dit primitieve concept.

De profeten van Israël en Juda, zich bewust van de valsheid van het offersysteem, probeerden herhaaldelijk het volk de religie van ethisch en moreel gedrag bij te brengen. Want [Micha](https://bijbel.nbv21.nl/bijbel/NBV21/MIC.6/?hl=MIC.6.8) verklaarde in de dagen van Israël dat alleen deze dingen noodzakelijk waren voor gerechtigheid: recht doen, trouw betrachten en nederig de weg van God te gaan. En de [psalmist](https://bijbel.nbv21.nl/bijbel/NBV21/PSA.40/?hl=PSA.40.6) zei: *"Brand- en reinigingsoffers vraagt U niet. En nu kan ik zeggen: Hier ben ik. Uw wil te doen, mijn God, verlang ik."* En andere profeten, met uitspraken die van Gods boodschappers komen, schreven op soortgelijke wijze. Ik stop nu, maar ik zal in mijn volgende preek verder gaan met dit onderwerp.

Jezus van de Bijbel en Meester van de Goddelijke Hemelen.
<small>

**Opmerking:** In deze en volgende preken is vaak gekozen om voor de vertaling van de Bijbelcitaten gebruik te maken van de tekst van de Nieuwe Bijbelvertaling uit 2021 (NBV21). De reden hiervoor is dat de oorspronkelijke Engelse teksten op dit punt vaak sterk verouderd taalgebruik kennen en niet alleen moeilijk te vertalen zijn maar (anno de 21e eeuw) vaak ook minder begrijpelijk overkomen.

Soms evenwel heeft deze omzetting niet plaatsgevonden om de eenvoudige reden dat een letterlijke vertaling uit het Engels beter aansluit bij de door Jezus in zijn preken gebruikte bewoordingen.

Wanneer gebruik gemaakt is van de tekst van de NBV21 wordt dit expliciet vermeld. Is dit niet het geval dan is sprake van een vertaling uit de Engelse tekst, veelal afkomstig uit de King James Version (KJV).
