---
title: "De heer Padgett adviseerde zijn oude vriend en juridische partner hoe hij de Liefde van de Vader kan verkrijgen"
menu_title: ""
description: "De heer Padgett adviseerde zijn oude vriend en juridische partner hoe hij de Liefde van de Vader kan verkrijgen"
date: 2023-09-01 06:00:01+00:52
draft: False
hidden: True
weight:
---
### De heer Padgett adviseerde zijn oude vriend en juridische partner hoe hij de Liefde van de Vader kan verkrijgen

AG Riddle - ontvangen door James Padgett op 27 december 1914, Washington, DC, USA.

Hier ben ik, je oude partner en vriend.

Je bent erg vriendelijk dat ik je weer mag schrijven en ik wil je vertellen over mijn huidige geestelijke toestand, die enigszins veranderd is van wat die was toen ik je de laatste keer schreef. Ik heb namelijk veel nagedacht over wat je me toen vertelde en een paar dingen gezien die me aan het denken hebben gezet dat er iets meer in de leer van Jezus en in het gebed moet zitten dan ik toen bereid was te geloven. Je zei me dat - hoewel ik een man ben die beschikt over een aanzienlijk intellectuele ontwikkeling -, dat aspect me nooit in de sfeer zou brengen waar Liefde en Geluk in de grootste mate aanwezig zijn en dat de enige manier om die Liefde en dat Geluk te verkrijgen, is door gebed tot God en geloof in Zijn Macht om deze aan mij te schenken.

Ik heb veel nagedacht over wat je zei, en geprobeerd met heel mijn hart te bidden en ik moet je bekennen dat ik het resultaat gevoeld heb van dat gebed en van jouw gebeden die je elke avond voor me opzond, zoals je beloofd had. Ik ben nog niet in een geloofstoestand die me in staat stelt ten volle te begrijpen wat dit proces van het verkrijgen van Gods Liefde is - of hoe het loutere feit van bidden mij ertoe kan brengen die te ontvangen. Maar nu ik zoveel bewijzen zie van het resultaat van het gebed, zoals blijkt uit de wonderlijke verandering in het uiterlijk en het geluk van je vrouw, professor Salyards en je vader, kan ik niet anders dan geloven dat - ook al begrijp ik het proces waardoor deze grote veranderingen tot stand komen niet - er toch een of andere grote kracht in werking moet zijn, die gebeden beantwoordt - en waarom niet God zoals jullie mij allemaal zeggen.

Ik zou graag willen dat je met heel je hart en geloof voor mij blijft bidden, en dat als je bidt, ik het geloof mag krijgen, waarover jij mij vertelt. Ik moet deze verandering in mijn geestestoestand zien te verkrijgen, want ik voel dat het absoluut noodzakelijk is voor mijn toekomstig Geluk - en als ik vooreerst het geloof daarin kan krijgen, voel ik dat ik misschien deze Liefde kan ontvangen die jouw vrouw en de anderen die ik genoemd heb, blijkbaar zo veranderd heeft. Ik ben betrekkelijk gelukkig en besef, dat ik nu een geestelijk wezen ben die geheel en al is opgenomen in de geestenwereld en zich niet langer voelt als een deel van de aarde. Maar het besef bevredigt mijn verlangen naar iets hogers niet als ik om me heen kijk en zie dat anderen genieten wat ik niet heb en zij zoveel gelukkiger zijn dan ik.

Ook jij lijkt veranderd sinds ik je voor het eerst schreef, en je moeder vertelt me dat dat komt omdat je meer van Gods Liefde in je hart hebt en probeert Hem meer lief te hebben. Overal waar ik dus kijk naar hen die ik op aarde kende - behalve naar hen die niet in de kracht van het gebed geloven - zie ik veranderingen en progressie die op geen andere manier te verklaren zijn dan door datgene waarvan jij en de anderen me vertellen dat het de enige Weg is naar dit Grote Geluk en deze Transformatie. Jij bent me heel dierbaar zoals ik je al zei, en ik heb het grootste vertrouwen in wat je me vertelt, en geloof dat wat je me vertelt de Waarheid is maar ik kan het niet allemaal begrijpen; en vandaar dat mijn geloof niet erg sterk is. Ik begrijp wat je zegt en ik zie dat je gelijk hebt en ik zal dan ook proberen te doen wat je zegt. Mijn geestelijke instelling is van dien aard dat ik van alles een bewijs verlangde voor ik kon geloven.

Maar nu zie ik dat er sommige dingen zijn die niet bewezen kunnen of hoeven te worden om me te laten geloven, en ik moet ze als waar aanvaarden door de loutere uitoefening van mijn geloof. Ik zal dus nu proberen en God bidden mij deze Liefde te schenken en mijn geloof te vergroten. Ik verzoek jou ook voor mij te bidden. Ja, ik weet wat je bedoelt. Hij heeft mij gezegd dat jij zijn Werk moet doen en je bent echt een bijzonder bevoorrecht mens. Ik kan me geen sterveling voorstellen die een zodanige bijzondere taak krijgt en de Liefde van God en van Jezus in zo'n grote mate bezit dat hij waardig of gekwalificeerd is om een zodanige taak uit te voeren.

Maar wees gerust, als je op wat voor manier dan ook hulp nodig hebt, en ik dat Grote Bezit heb verkregen waar ik naar streef, dan zal ik bij je zijn en je op alle mogelijke manieren helpen. Jij bent heel dicht bij Jezus zoals ik vernomen heb, en hij is zeker een prachtige geest. De helderste en liefderijkste die ik ooit in de geestenwereld gezien heb. Hij vertelt me over de Weg naar de Vader zoals hij God noemt en ik luister naar hem en probeer te geloven wat hij mij vertelt, maar op de een of andere manier heb ik mijn twijfels - en hij wendt zich af alsof hij een groot medelijden en liefde voor me koestert. Hij laat me niet lang alleen, maar blijft me vertellen over de wonderbaarlijke Liefde van God en hoe bereidwillig God is om me zijn Liefde en Zegeningen te geven. Maar ik begrijp het niet zoals ik je al gezegd heb.

Jij lijkt mij meer te helpen, want je staat op de een of andere manier dichter bij mij en bent meer in harmonie met de toestand van mijn geest en gedachten. Je bent meer geneigd tot wat ik noem "juist denken" over deze geestelijke zaken om te proberen me ooit iets te vertellen wat niet waar is. Ja, dat is wat ze allemaal zeggen, maar zolang ik dit geloof en deze Liefde niet heb, kan ik niet inzien dat hij een heel groot leraar is - ik bedoel, dat ik niet zo gemakkelijk kan accepteren wat hij mij vertelt, als wat jij mij vertelt. Ik bid de hele tijd, en zal nu ook bidden met meer begrip, of liever geloof dat het niet nodig is dat ik het proces van het verkrijgen van deze Liefde begrijp, maar dat het ook voor mij is bestemd, als ik maar geloof dat het zo is. Ja, ik hoop het, en als ik zo gezegend ben, zul je het weten, net zo snel als je mij de gelegenheid geeft te schrijven. En je zult het in niet mis te verstane bewoordingen weten, want als ik vervuld ben van dit Geluk dat ik de anderen van jouw groep zie hebben, zul jij me het horen uitschreeuwen, zoals jij heet mij vroeger in mijn pleidooien in de rechtszaal hoorde uitschreeuwen. Dit zal dan geheel vanuit mijn ziel komen en niet louter een kwestie van verstand zijn.

Ik bezoek ze (Wm. R. en Pert) vrij vaak, maar ze verkeren nog steeds in een toestand van geestelijke duisternis, zoals ik je al eerder vertelde. Ik probeer ze te duidelijk te maken wat ik van jou en de genoemde anderen geleerd heb, maar ze schijnen niets te willen leren over geestelijke aspecten. Ik weet dus niet wat ik moet doen.

Je vrouw en moeder praten ook met hen en vertellen hen van de wonderlijke dingen die ze kunnen verkrijgen als ze hun gedachten maar naar God en zijn Liefde laten gaan. Maar ze schijnen niet goed te begrijpen wat er bedoeld wordt en denken dat ze nog steeds tot op zekere hoogte met aardse zaken verbonden zijn. Ze zijn niet erg ongelukkig, maar hun geluk is niet van het soort dat ik zie bij jouw vrouw, en ik wil dat ze het verkrijgen want ze zijn me heel dierbaar zoals je wellicht weet. Mevrouw Riddle is niet mijn zielspartner maar ik hou erg veel van haar en zou willen dat ze zo gelukkig wordt als dat maar mogelijk is.

Nee, nog niet. Maar ik hoop dat het spoedig gebeurt. Ik weet niet waarom, maar het is zo. Ik zal het haar vragen als ik haar de volgende keer zie want ze is een heel mooie en liefdevolle geest. Ze houdt zeker van je en ik verbaas me over de mate waarin zij dat doet, want je bent – zo lijkt me – niet zo in haar geïnteresseerd, omdat je niet een man bent die veel van iemand houdt. Dus je ziet dat je een heel gezegend mens bent als je de liefde van zo'n geestelijk wezen geniet. Ja, ik weet dat je dat doet en ik maakte maar een grapje. Je houdt echt van haar, dat weet ik, en je zult heel gelukkig zijn als je overgaat en bij haar komt wonen.

Ja, ik hoor dat haar huis buitengewoon mooi is en dat moet ook zo zijn, want zij is zo mooi, dat ik me niet zou kunnen voorstellen dat haar huis iets anders is dan mooi. Och, als ik maar in de sfeer kon komen waar zij is – ik weet dat ik dan heel gelukkig zou zijn – en ik zou haar zeker bezoeken en luisteren naar haar muziek en haar mooie gedachten, want ze heeft zulke mooie gedachten dat jij je daarvan geen voorstelling kunt maken. Je zult de meest verraste man ter wereld zijn als je over bent gegaan en haar ontmoet.

Ja, oneindig veel mooier. Ik vond haar wel een van de mooiste, jonge vrouwen op aarde, toen ik nog leefde, maar haar schoonheid van toen is als een verbleekte schaduw bij haar schoonheid van nu.

Ja, ik zie de professor vrij vaak, en hij gaat wonderlijk snel vooruit in zijn spirituele groei, want hij is echt een prachtig geestelijk wezen en je weet dat hij op aarde niet zo mooi was. Maar nu is hij een geestelijk wezen en laat zien, dat hij de Liefde van God in verbazingwekkende mate bezit. Hij studeert en schrijft nog steeds en zegt dat hij je binnenkort wat van zijn gedachten zal schrijven als je hem dat toestaat, en ik raad je aan dat te doen want ze zijn wondermooi, zelfs voor deze geestenwereld. Hij is nu hier en zegt, dat hij je wil bedanken voor je onderzoek, en wil je ook laten weten dat hij veel aan je denkt en je spoedig zal schrijven als je hem dat toestaat.

Je bent moe en ik moet ophouden.

Ik ben, zoals altijd je eigen ware vriend en partner, A. G. Riddle.
