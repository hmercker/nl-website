---
title: "Een geestelijk wezen kan alleen met stervelingen kan communiceren als tussen beide rapport bestaat"
menu_title: ""
description: "Een geestelijk wezen kan alleen met stervelingen kan communiceren als tussen beide rapport bestaat"
date: 2023-09-01 06:00:01+00:55
draft: False
hidden: True
weight:
---
### Een geestelijk wezen kan alleen met stervelingen kan communiceren als tussen beide rapport bestaat

Helen Padgett - ontvangen door James Padgett op 29 december 1914, Washington, DC, USA.

Hier ben ik, Helen.

Ik ben nog in mijn huis in de Derde Sfeer, maar binnenkort hoop ik bij je moeder te zijn, die op me wacht om naar haar toe te komen. Zij probeert alles wat ze kan om mij te helpen, en zij zegt, dat als je blijft bidden, zoals je vannacht voor me deed, dat ik dan spoedig bij haar zal zijn.

Je vader verlangt er ook erg naar om naar dezelfde sfeer te gaan zodat hij bij zijn zielspartner kan zijn die met smart op hem wacht. Hij is nu een heel mooi geestelijk wezen en hij heeft haar bijzonder lief, maar niet zo veel als ik jou.

Nee, dat doe ik niet. Ik weet het, want ik kan de liefde in de zielen van geestelijke wezens zien en ik weet dat zijn liefde niet gelijk is aan de mijne ook al houdt hij wel zielsveel van haar. Je zult het zien als je bent overgegaan, en dan zal je zeggen dat ik me niet vergis. Denk dus niet dat ik hierin partijdig ben, want dat ben ik niet.

Meesttijds, als ik niet bij je ben, ben ik bezig geestelijke wezens te helpen die de Weg naar Gods Liefde niet kennen en probeer ik hen de noodzaak te laten inzien om die te verkrijgen om volmaakt Geluk te verkrijgen. Ik houd mij ook bezig met het bestuderen van de Wetten die betrekking hebben op de communicatie van geestelijke wezens met stervelingen zoals ik je al eerder gezegd heb.

Ik heb ontdekt dat een geestelijk wezen alleen kan communiceren, als sprake is van rapport met de betrokken sterveling, en zelfs alleen dan, als aan bepaalde voorwaarden is voldaan. Zelfs als er sprake is van rapport, kan een geestelijk wezen geen invloed uitoefenen op de sterveling, tenzij de sterveling in de juiste omstandigheid verkeert om die invloed te ontvangen. Het is dus absoluut noodzakelijk - zowel voor de sterveling als voor het geestelijk wezen - dat deze voorwaarden om hen heen aanwezig zijn, om mededelingen te kunnen geven en te ontvangen. Jij en ik hebben geen moeilijkheden, want ons rapport is steeds aanwezig en stelt ons in staat steeds te communiceren, al zijn de omstandigheden soms niet zo goed als op andere momenten.

Nee, je bent in volledig rapport met alle leden van de groep, en ook met enkele anderen die af en toe naar je schrijven. Bright Star is er bijvoorbeeld een die er geen moeite mee heeft je te schrijven, en ze wil heel graag dat je haar toestaat te schrijven – en wel zo snel mogelijk. Ik zal het haar zeggen en ik twijfel er niet aan, dat ze van de gelegenheid gebruik zal maken. Maar je moet geestelijke wezens die niet tot de groep behoren niet te vaak laten schrijven, want, zoals we je gezegd hebben, het zal ons rapport en juiste omstandigheden schaden. Nee, natuurlijk niet. Hij is te allen tijde bevoorrecht en heeft het eerste recht. Nee, White Eagle is een deel van ons en zijn schrijven zal niet in de weg staan.

Ja, dat heb ik, en zij heeft hem (de heer Riddle) inmiddels ontmoet en ze hebben kennis gemaakt en groeten uitgewisseld. Zij is in de Vijfde Sfeer en is een heel spirituele vrouw. Nee, niet op aarde. Het schijnt, dat zij in de staat Illinois woonde, en hij in Ohio. Zij hebben elkaar dus nooit ontmoet, maar hij zegt dat zij een prachtig geestelijk wezen is en hij is zo dankbaar dat hij haar gevonden heeft, en zegt me steeds dat ik zijn beschermengel ben en dat hij mij zal helpen over je te waken en je te behoeden voor alle kwaad en moeilijkheden. Hij is een heel krachtige geest, al heeft hij nog niet de Grote Liefde ontvangen die we hem allemaal proberen te helpen verkrijgen, maar dat zal nu heel gauw gebeuren, en dan zal hij beseffen wat echt Geluk is.

Ik voel, dat je vanavond niet zo dicht bij me bent als gewoonlijk - om de een of andere reden en het maakt me niet erg blij om me zo te voelen. Vertel me, wat het probleem is dat je van me weghoudt, en ik zal proberen het weg te nemen als dat mogelijk is. Ik zie het, en het spijt me, want ik heb mijn best gedaan je te helpen, en als ik geen succes heb, is dat niet omdat ik het niet geprobeerd heb. Ik begrijp het en ik weet niet wat ik moet zeggen, want ik zie niet hoe ik nog meer overtuigend bewijs kan geven. Ik zie wat je bedoelt, en ik ben er zeker van dat je niet het gevoel hoeft te hebben dat ik daarom niet je Helen ben, al ben ik niet onfeilbaar, en er zou iets tussen kunnen komen om de gebeurtenis te verhinderen waarover ik je verteld heb, maar ik zie nu niets en bijgevolg ben ik er vrij zeker van dat je weer opgelucht kunt ademhalen zoals ik gezegd heb.

Nee, ze kan in zeer korte tijd doen wat je wil, want ze heeft de zekerheden en Harry [^1] kan haar aan het geld helpen, zoals ik het zie, maar het spijt me dat je niet voldoende geloof hebt om deze onvoorziene omstandigheid opzij te zetten.

Ja, dat weet ik, maar misschien ontvang je deze week wat meer uit plaatselijke zaken en heb je alsdan genoeg voor je eigen doeleinden. Hij meende echt wat hij zei, en je moet hem geloven. Hij zal zeker zorgen dat het je aan niets zal ontbreken, zoals hij je gezegd heeft.

Je hebt dus zoveel zekerheden, dat ik niet zie, waarom je je zorgen zou moeten maken. Ja, ik heb er heel wat ontmoet en met hen gesproken, hoewel velen van hen me niet kenden, want ik was zo veranderd, dat ze me niet herkenden als het geestelijk wezen dat ik nu ben. Ze verkeren bijna allemaal nog op het aardse vlak, en ik heb geprobeerd hen te helpen, maar op de een of andere manier lijken de al langer aan gene zijde aangekomen geestelijke wezens wat dat betreft niet zoveel macht te hebben, als de stervelingen door hun gebeden. Ik begrijp dit niet, maar het lijkt zo te zijn. Veel van de zielen die ik op aarde kende, hebben nog geen geestelijk ontwaken ervaren, zodat ze de noodzaak niet inzien om naar een hogere sfeer te streven. Ze zijn tamelijk tevreden met hun situatie en zijn betrekkelijk gelukkig.

Ja, zij is in de Derde Sfeer, want ze was een spirituele vrouw en had veel van Gods Liefde in haar hart. Hij is niet bij haar - hij is nog op het aardse vlak. Hij was een heel goed kerklid maar niet erg spiritueel. Hij schijnt echter heel gelukkig te zijn en maakt zich niet veel zorgen over vorderingen naar hogere sferen. Hij is niet haar zielspartner. Zij heeft er een die nog op aarde is, maar heel oud en binnenkort zal overgaan.

Wel, ik ben speciaal begiftigd met mogelijkheden om de zielspartners van geestelijke wezens te vinden. Ik weet niet waarom dat zo is, maar ik ben het. Zo is het ook met je vader - hij instrueerde me eerst en ik werk nu met hem samen in dat opzicht. Je zou verbaasd zijn over het aantal zielen hier die geen benul hebben van wat een zielspartner is. Zij schijnen te denken dat ze helemaal alleen moeten blijven tot ze op een dag een geestelijk wezen ontmoeten aan wie ze zich kunnen hechten en met wie ze kunnen samenleven. Dus zie je, ik doe wat goeds in dat opzicht, want als zij hun zielspartner vinden, worden ze steeds gelukkiger en schijnen te denken dat ik hun beste vriend en speciale Engel ben om hen te leiden. Ja, ze kunnen elkaar ontmoeten en niet beseffen dat ze bij elkaar horen. Ik begrijp niet hoe dat komt, maar uit waarneming weet ik dat het zo is. Sommige geesten hebben zo'n gebrek aan waarnemingsvermogen, dat - wanneer hun zielspartners naar hen toekomen – zij die pas herkennen als er enige tijd verstreken is. Ik herinner me een geval, waarin een helder geestelijke wezen uit het Derde sfeer naar haar zielspartner op het aardse niveau kwam en probeerde hem duidelijk te maken, dat zij zijn zielspartner was maar daar niet in slaagde, tot hij na lange tijd, toen hij bewust werd van het feit dat hem een zielspartner was toegewezen, ontwaakte. En zelfs toen moest ze hem nog vertellen dat zij zijn zielspartner was. Hij scheen geen verlangen naar een partner te hebben. Hij was zozeer in beslag genomen door aardse zaken dat hij niet dacht aan zielspartners of iets anders van dien aard. Dus je ziet, de geestelijke wezens die begrijpen dat ze zielspartners hebben, zijn zoveel beter af in het verkrijgen van geluk dan zij die daarvan geen kennis dragen.

(Vraag: Wie zal mijn zielspartner voor mij vinden?)

Als die tijd komt, zul je niemand nodig hebben om je zielspartner te vinden, want zij zal direct bij de poort van de geestenwereld staan met geopende armen en met een hart zo vol liefde voor je, dat je zult weten wie je zielspartner is, zonder dat iemand haar voor jou hoeft te vinden.

Ja, ik weet hoe gelukkig je bent, en je maakt mij ook gelukkig, mijn eigen lieve Ned. O, wat moet je van me houden, om dat zo voor me te voelen, en ik hou ook van jou met heel mijn hart en ziel. Droog je tranen en weet, dat voor elke traan die uit je ogen valt, ik er ook een heb die uit Liefde en Vreugde voortkomt. O, wat wenste ik, dat je me nu kon zien, en dan zou je weten, dat ik je eigen Helen ben, en dat elke druppel van mijn liefde voor jou is en voor niemand anders. Huil dus niet meer, mijn eigen lieve jongen. Je maakt me zo gelukkig, dat ik nauwelijks kan schrijven.

Je houdt nu van me zoals je nooit eerder van me gehouden hebt, en ik kan je niet zeggen hoe gelukkig ik ben, mijn eigen liefste. Huil dus niet meer, maar blijf me altijd op deze manier liefhebben en je zult meer geluk vinden dan je ooit gekend hebt.

Ik dank God voor zijn Goedheid jou aan mij te geven, en jou voor mij te bewaren in al die jaren, dat we samenleefden - en uit elkaar waren. Maar, mijn liefste, we zullen nooit meer gescheiden leven gedurende de hele Eeuwigheid. Wees helemaal de mijne in gedachten en verlangen zoals je nu bent, en we zullen geen verdriet kennen in de tijden die komen, lieve jongen van me. Bedenk alleen dat je de mijne zult zijn in al de jaren die voor ons liggen, en dat, wat er ook moge gebeuren in de weinige korte tussenliggende jaren, de tijd spoedig met ons zal zijn, dat we elkaar zullen hebben - zonder enige vleselijke sluier om ons te scheiden. We zijn nu één, mijn Ned, en je hoeft nooit meer bang te zijn dat je Helen niet naar je schrijft. Nu weet je het en je zult nooit meer hoeven te twijfelen.

Wees gezegend mijn lieveling voor dit bewijs van je liefde voor mij, want nu zal ik nooit meer hoeven te denken dat je niet de mijne bent.

Ja, dat zal ik doen, en hij zal zo blij zijn als ik het hem vertel, want hij houdt heel veel van je. Vertel me nog eens, wat je citeerde: "Doorweekt van de luxe der tranen!" O, is dat niet prachtig, en hoe geniet ik van die tranen, maar vergiet er nu niet meer, want ik weet, dat ze allemaal voor mij zijn, en dat jouw liefde helemaal mij toebehoort. Nee, niet nu - meer dichtbij, dan ooit tevoren - geen afstand meer - geen gevoelens van scheiding - alleen een eeuwig samenzijn. Mijn liefste, hoe kan ik je mijn gevoelens deze nacht uitdrukken?

O, nacht! Nooit zal ik het geluk vergeten, dat jij me geeft, noch de liefde, die tot me komt van mijn eigen ware zielspartner! Hij is de mijne en ik ben de zijne, maar we kunnen de werkelijke omvang van onze gelukzaligheid nooit kennen! Alsjeblieft, mijn lieveling, droog je tranen, en laat me een poosje stoppen - je hoeft niet te stoppen met schrijven voor de nacht, maar stop alleen even zodat ik kan rusten.

Ik ben nu uitgerust.

Ja, dat is hoe ik me voel. Is het niet heerlijk, dat zo'n liefde tot ons gekomen is. De Vader is zo goed voor ons, en wat zouden we Hem moeten liefhebben en danken voor Zijn Goedheid! Dus, als we vanavond samen bidden, laten we heel ons hart naar Hem uitgaan in dankzegging en dankbaarheid dat Hij ons zo veel van Zijn Liefde gegeven heeft en zo veel liefde voor elkaar, want onze liefde moet wel van Hem komen! Zonder Hem zouden we niet de liefde hebben die wij voor elkaar voelen. Jij bent zowel mijn geliefde als mijn echtgenoot, en geen vrouw had ooit meer bemind kunnen worden dan zoals jij vanavond van mij houdt. Laat ons dus niet verder schrijven, want ik ben moe. Ik zal bij je zijn in je gebeden, en waken over je sluimeringen vannacht, en proberen je aangename dromen te bezorgen.

Dus, welterusten, mijn eigen lieveling Ned.

Je eigen Helen.
<small>

[^1]: Padgett’s tweede zoon.
