---
title: "Tijdens de Kerstnacht schrijft Helen aan de heer Padgett dat hij trouw moet zijn aan God en aan zichzelf en dat hij zich geen zorgen hoeft te maken wat de toekomst zou kunnen brengen"
menu_title: ""
description: "Tijdens de Kerstnacht schrijft Helen aan de heer Padgett dat hij trouw moet zijn aan God en aan zichzelf en dat hij zich geen zorgen hoeft te maken wat de toekomst zou kunnen brengen"
date: 2023-09-01 06:00:01+00:47
draft: False
hidden: True
weight:
---
### Tijdens de Kerstnacht schrijft Helen aan de heer Padgett dat hij trouw moet zijn aan God en aan zichzelf en dat hij zich geen zorgen hoeft te maken wat de toekomst zou kunnen brengen

Helen Padgett - ontvangen door James Padgett op 25 december 1914, Washington, DC, USA.

Hier ben ik, Helen.

Je bent vanavond veel beter en daar ben ik bijzonder blij om, want je moest echt al je zorgen opgeven en leren op God te vertrouwen voor al je wensen. Hij zal in alle opzichten voor je zorgen en het zal je aan niets ontbreken wat goed voor je is. Dus, maak je geen zorgen meer en je zult niet alleen gelukkig zijn, maar ook succes hebben met al je inspanningen van materiële aard. Ja, doe dat, en je zult je voelen als een man die een gevangenis heeft verlaten, want zorgen zijn zaken die een mens gevangenhouden. Zijn Liefde zal je inderdaad bevrijden, zoals Jezus zegt, en Hij weet het. Wees trouw aan God en aan jezelf, en je hoeft je geen zorgen te maken wat de toekomst ook brengen moge, want die zal alles brengen waarvan de Vader weet dat het beste is.

Je bent nu mijn eigen ware Ned en ik hou zo veel van je dat ik je de intensiteit ervan niet kan uitleggen. Laat je gedachten uitgaan naar God en Zijn Liefde, en je zult de gelukkigste mens op aarde zijn, want je hebt Zijn Liefde in grote mate, en je hebt Jezus die jou liefheeft en voor je zorgt op een manier waar wij ons allemaal over verwonderen. Hij schijnt te denken dat jij zijn speciale zorg bent, en zal je niets laten missen waarvan hij inziet dat je het voor je materiële welzijn nodig hebt. Hij is hier en zal je vanavond schrijven en je vertellen, wat je moet doen om zijn missie die hij voor jou bedacht heeft te kunnen volbrengen. Luister dus heel aandachtig naar hem en probeer zijn aanwijzingen op te volgen en je zult een heel gelukkig en succesrijk mens zijn.

Wij zijn allemaal zo dankbaar dat hij je voor het Werk heeft uitgekozen, en als je je ermee bezighoudt, zullen we allemaal bij je zijn om je bij te staan bij alles, wat voor jou mogelijk is om te doen. Je grootmoeder is hier en zegt dat je moet proberen precies te begrijpen wat de Meester wil dat je doet, en het vervolgens met al je inzet te doen. Zij is vol liefde voor je en zo blij, dat je door Jezus uitgekozen bent om dit Werk te doen, dat ze God de hele tijd prijst en dankt voor zijn Liefde en Gunst.

Denk niet, dat je niet kunt doen wat hij je zegt, want dat kan je wel als je het maar probeert. Maar je moet vertrouwen hebben in zijn leer en je niet door de andere geestelijke wezens of een van je vrienden op aarde laten wijsmaken, dat het niet Jezus is die je schrijft en je vraagt zijn ware leerling te zijn. Hij is bij je in elk uur van nood en houdt van je met een liefde die geen grenzen kent. Hij is zo bijzonder heilig en zuiver dat wat hij zegt, wel indruk op je moet maken, en dat hij het zelf is die je schrijft. Twijfel dus niet in het minst. Hij zegt dat jij zijn uitverkorene bent, en dat je een groot man zult zijn in het onderwijzen van de mensheid, wat de Waarheid is en wat Gods Liefde betekent voor de gehele mensheid. Dus, laat je door hem onderwijzen en geloof!

We zijn nu allemaal hier en doen ons best om je onze aanwezigheid te laten voelen en te weten dat de liefde overal om je heen is, wachtend tot je haar invloed voelt en jou ertoe brengt er meer van je eigen liefde voor terug te geven.

Ik voel me vanavond erg gelukkig, want je lijkt me dichterbij dan ooit sinds de nacht, waarin je zo ernstig bad voor mijn vorderingen richting mijn huidige thuis. Het was een glorieuze nacht toen je gebeden verhoord werden en ik de Liefde van God in zo'n overvloed en in zo'n volmaakte Vrede in mijn hart voelde stromen. O, mijn lieveling, als je alleen maar kon zien hoe gelukkig ik ben. Ik weet dat je God zou loven om Zijn Goedheid en Hem zou bedanken dat Hij zo goed voor je kleine vrouw is geweest.

Je moet nu Jezus laten schrijven, en ik zal je daarna schrijven als je daarvoor niet te moe bent.

Dus, tot ziens voor nu, Helen.
