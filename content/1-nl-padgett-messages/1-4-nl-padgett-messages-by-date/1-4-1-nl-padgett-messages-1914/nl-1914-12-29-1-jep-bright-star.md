---
title: "Automatisch schrift is superieur aan seances met zelfstandige stemmen"
menu_title: ""
description: "Automatisch schrift is superieur aan seances met zelfstandige stemmen"
date: 2023-09-01 06:00:01+00:54
draft: False
hidden: True
weight:
---
### Automatisch schrift is superieur aan seances met zelfstandige stemmen

Bright Star - ontvangen door James Padgett op 29 december 1914, Washington, DC, USA.

Hier ben ik, Bright Star.

Ja, ik weet het - ik zag en voelde dat je liefde voor je vrouw zo groot en zo zuiver was dat ik mij ook beter voelde. Jij houdt echt van haar en zij nog meer van jou, want haar liefde is iets dat ik nog nooit overtroffen heb zien worden. Ze is zo'n mooie en lieve geest, dat we allemaal van haar houden. Je moet dus voelen dat je meer gezegend bent dan de meeste mensen. Ik ben erg gelukkig, maar ik zou je graag vaker spreken dan ik doe - want je helpt me zo goed als ik bij je kom. Je houdt van me als een echte broer.

En ik besef, dat ik niet zomaar een Indiaanse squaw ben, maar een geestelijk wezen van Licht en Waarheid, die verlost is door de Liefde van God. O, mijn lieve broer, als je eens wist hoe graag ik over geestelijke zaken van mijn Vader hoor, en niet over die zaken waar ik al zo vaak naar moet luisteren, dan zou je vaker aan me denken en me veel gedachten geven die mij bij mijn werk zouden helpen. Ik ben niet iemand die klaagt, maar ik ben ook iemand die houdt van mooie gedachten die vertellen van Gods Liefde en van de liefde van de Meester en de geestelijke wezens uit de hogere sferen.

Dus weet je, jij bent de enige op de hele aarde die weet, wat mijn geestelijke natuur is. Denk dus soms aan mij - en vooral in je gebeden. Ja, ik weet het, jullie bidden soms voor me en ik ben zo dankbaar want ze helpen mij echt.

Ja ik weet het, en als je een poosje in het donker gaat zitten, geloof ik dat wij zullen kunnen praten, zoals je voorstelt. Ik zal zeker mijn best doen en ik weet dat je vrouw en vader dat ook zullen doen, en White Eagle ook. Die is zo'n krachtige geest, dat we geen grote moeilijkheden zouden moeten hebben om de nodige afstemming te realiseren. Dus probeer het vanavond nadat je gestopt bent met schrijven. Misschien volgt er enig resultaat.

Ja, ik weet het - en het is voor ons allemaal een wonderbaarlijk iets. We begrijpen het niet, maar weet dat het zo is. Je bent zeker gezegend en je moet je Werk met al je kracht en naar vermogen doen. Ik zal alles proberen wat ik weet, om je te helpen. Je ligt niet zo heel ver achter op sommige van de geestelijke wezens hier, die heel dicht bij het Koninkrijk zijn in de liefde voor God, en ik geloof, dat - als je die Liefde blijft ontvangen - je een wonderbaarlijke invloed zult hebben bij God als ook bij de mensen. De Meester houdt zeker van je en jij bent zijn lieveling om zijn Werk te doen - dus geloof er impliciet in. Wees mijn ware broer en heb mij als zodanig lief, want ik zie dat je liefde waarachtig is. Ja, je kunt voor me bidden zoals ik zei, en me je beste gedachten zenden. Ik wil dichter bij God en zijn Hemel van Liefde komen, ook al moet ik nog zo veel tijd op het aards niveau doorbrengen.

Maar God zij dank, mijn plichten zullen wat dat betreft spoedig voorbij zijn en dan kan ik meer in mijn woning hogerop verblijven, waar ook je moeder woont. Zij is een lieflijk en zuiver geestelijk wezen en is vervuld van Gods Liefde. Probeer dus te zijn zoals zij - en je zult heel gelukkig zijn.

Zeg tegen de heer Colburn, dat ik gisteravond rond zes uur bij hem thuis was en probeerde indruk op hem te maken met mijn aanwezigheid maar het lukte mij niet. Hij is iemand die mij zeer dierbaar is, en ik wil dat hij ook naar de Liefde zoekt. Vertel het hem dus en als je weer naar zijn huis gaat, probeer dan de stemmen op te vangen, want ik geloof dat ze spoedig tot jullie allemaal zullen komen.

Ja, dat geloof ik. Je vader was daar en riep zijn naam, en meneer Colburn antwoordde, en je vader vertelde hem, dat je oom William je een boodschap wilde geven. Je vader was er inderdaad ook. Zij hoeven daar niet te komen om met je te praten. Wat is er immers te vergelijken met de manier waarop zij thans met jou kunnen communiceren?

Je bent een van de meest bevoorrechte personen die ik ken door de wijze, waarop je berichten ontvangt. De onafhankelijke stemmen brengen niet zulke boodschappen over, zoals jij die krijgt - en kunnen dat ook niet, want zelfs als de geestelijke wezens die spreken, konden praten op de manier, waarop zij die met jou communiceren schrijven, toch zou er niet voldoende kracht aanwezig zijn om zulke uitgebreide berichten te ondersteunen. Ik heb liever de kracht van het automatisch schrift zoals het genoemd wordt, dan welke andere manier dan ook die ik ken. Ja, we kunnen troostende dingen zeggen maar geen lange gesprekken hebben.

Ja, zij is een eerlijk medium, anders zou ik niet bij haar komen. Daar mag je dus zeker van zijn. Jij houdt van mij zoals ik ben - en je gebed vervult mijn ziel met blijdschap. Ik moet nu gaan maar ik kom gauw weer.

Daarom voor nu een goede nacht gewenst.

Je liefhebbende zuster, Bright Star.
