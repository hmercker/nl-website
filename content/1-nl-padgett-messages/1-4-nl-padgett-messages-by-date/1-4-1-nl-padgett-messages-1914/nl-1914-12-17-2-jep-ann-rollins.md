---
title: "De heer Padgett's grootmoeder bevestigt dat het Jezus was die hem zojuist geschreven had"
menu_title: ""
description: "De heer Padgett's grootmoeder bevestigt dat het Jezus was die hem zojuist geschreven had"
date: 2023-09-01 06:00:01+00:41
draft: False
hidden: True
weight:
---
### De heer Padgett's grootmoeder bevestigt dat het Jezus was die hem zojuist geschreven had

Ann Rollins - ontvangen door James Padgett op 17 december 1914, Washington, DC, USA.

Ik ben hier, je grootmoeder.

Je bent zeker gezegend en begunstigd - het was Jezus, en hij was zo liefdevol en goedertieren dat ik nauwelijks weet wat ik zeggen moet. Maar hiervan kun je zeker zijn dat je nooit zonder zijn liefde en hulp zult zijn. Hij houdt zeker van je in een mate die mijn bevattingsvermogen te boven gaat. Je lijkt zo dicht bij hem te zijn dat ik me verbaas over je grote geluk. Geloof alleen in zijn liefde en hij zal je nooit in de steek laten. Toen hij je zei dat je zorgen je spoedig zouden verlaten wist hij dat, en je kunt er zeker van zijn dat je er spoedig van verlost zult zijn. Hij is zo wonderbaarlijk groots en liefdevol, dat ik me verbaas over het feit dat je hem naar je toe getrokken hebt zoals je blijkbaar gedaan hebt. Wees een ware volgeling en je zult spoedig beseffen dat wat hij je gezegd heeft werkelijkheid zal worden. Hij is niet alleen liefdevol, maar hij is ook machtig om te realiseren wat hij zegt - en jij schijnt zijn liefde te hebben in een mate die wij niet bezitten. Ik weet niet waarom maar het is zo. En je moet geloven dat het waar is. Jij bent mijn eigen lieve jongen en wij houden allemaal zoveel van je, dat als jij zoveel liefde van de Meester krijgt, wij ons allemaal verheugen en God danken.

(Vraag en antwoord)

Ja, hij was de echte Jezus en je mag daar niet aan twijfelen, want twijfelen is laten zien, dat je niet van hem houdt, zoals je zei dat je dat wel wilde. Hij zal je door zijn behandeling van jou en je gelukzaligheid in zijn liefde laten zien dat hij degene is, die gekruisigd werd zoals hij zei.

Wees mijn eigen ware zoon en geloof, en alles waarnaar je verlangt zal je ontvangen. Hij kan je helpen boven alle bevattingsvermogen als je maar gelooft en Hem om zijn hulp roept. Ik ga niet meer schrijven, want je bent moe.

(Vraag en antwoord)

Ja, prachtig. Hij (de heer Riddle) ziet nu in dat bidden het enige is dat hem kan helpen - en hij bidt en luistert naar de raad van je moeder en vader. Hij is erg veranderd, sinds je met hem schreef, en ik geloof dat hij spoedig zal kunnen begrijpen, wat het is om de Liefde van God in zijn ziel te hebben.

Zend God dus je gebeden voor hem, zoals wij allemaal doen.

Je grootmoeder, Ann Rollins.
