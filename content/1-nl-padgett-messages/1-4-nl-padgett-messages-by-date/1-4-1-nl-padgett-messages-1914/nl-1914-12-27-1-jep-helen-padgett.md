---
title: "Helen adviseert de heer Padgett al zijn gedachten aan God en aan diens Liefde te wijden"
menu_title: ""
description: "Helen adviseert de heer Padgett al zijn gedachten aan God en aan diens Liefde te wijden"
date: 2023-09-01 06:00:01+00:51
draft: False
hidden: True
weight:
---
### Helen adviseert de heer Padgett al zijn gedachten aan God en aan diens Liefde te wijden

Helen Padgett - ontvangen door James Padgett op 27 december 1914, Washington, DC, USA.

Hier ben ik, Helen.

Ik ben heel gelukkig, en jij ook. Laat me je zeggen, dat je heel dicht bij het Koninkrijk bent, zoals je grootmoeder zegt, want je hebt een geloof, dat je spoedig zo dicht bij God zal brengen dat jij je niet veel meer zult laten verontrusten door zorgen of aardse aangelegenheden. Wijd al je gedachten aan God en aan Zijn Liefde en je zult spoedig beseffen, dat alleen Zijn Liefde nodig is om een bijzonder spiritueel mens te worden en iemand, die de Meester spoedig zal gebruiken om zijn Werk uit te voeren, waarin hij de mensen leert wat Waarheid en Liefde zijn. Aarzel dus niet om je onvoorwaardelijk zonder te twijfelen aan God over te geven en ook om te geloven dat de Meester je schrijft, en dat hij van je houdt zoals hij je zei - want dat doet hij, en jij bent bevoorrecht boven alle anderen die ik ken. Hij zegt, dat je heel dicht bij hem staat en alleen maar meer liefde tot God en meer geloof in hem nodig hebt om zijn eigen lieve broeder en leerling te worden.

Ik vraag me af hoe dat kan als ik weet dat je een zondig mens bent geweest, onderhevig aan alle verleidingen van het vlees en je in hoge mate aan die dingen overgegeven hebt. Maar het is zo en zijn uitverkiezing van jou is voor ons allemaal een verrassing. We kunnen God alleen maar danken voor zijn Goedheid en Liefde dat Hij je zo zegent. Wees alleen vol van geloof, en je zult je geen zorgen hoeven te maken over de materiële zaken van het leven, want er zal altijd en op de beste manier voor je gezorgd worden.

Ik weet dat, want de Meester heeft het me zelf gezegd, en hij zal geen onwaarheid vertellen en kan zich ook niet vergissen, zoals hij jou ook gezegd heeft. En het zal niet lang meer duren. Hij zal je helpen te krijgen wat nodig is, zodat jij je tijd en werk volledig aan hem kunt wijden. Wees dus niet te angstig om met dit Grote Werk te beginnen, want op het juiste moment zal er voor je gezorgd worden zodat jij je beroepsmatig werk kunt opgeven zoals wij je allemaal al gezegd hebben.

Ja, hij is heel vaak bij je en helpt jou je geloof te vergroten en Hem meer lief te hebben en te geloven dat Hij je helpt. Hij is niet iemand die je in de steek zal laten of je zal verlaten zodat je weer terug kunt keren naar je leven van zonde en twijfel. Wees alleen trouw aan hem en hij zal bij je zijn tot het einde der tijden. En dan, als je overgaat, zal hij je ontvangen en je meenemen naar het huis dat hij voor je bereid heeft, en dat zal een groots huis zijn hoog in de Hemelen bij de zetel van de Vader van Liefde en Waarheid. Dit weet ik omdat Jezus zelf ons allemaal heeft gezegd dat je bij hem zult zijn in de wereld van de geestelijke wezens en zult wonen in zijn huis van vreugde en opperste gelukzaligheid.

Ik zal het proberen, en als je voor me bidt - wat je ook zult doen, dat weet ik - is er geen twijfel mogelijk dat ik bij je zal zijn. Ja, dat is zo, maar hij weet dat het beste, en we moeten ons alleen maar verheugen dat het zo is. Je grootmoeder zegt dat ze niet begrijpt waarom hij jou uitgekozen heeft, maar hij heeft het gedaan en jij bent de meest bevoorrechte mens op aarde, want hij zegt dat je zo dicht bij hem zult zijn in je liefde en geloof dat de mensen zich zullen afvragen hoe je zo vervuld kon raken van Gods Liefde en de geheimen van zijn koninkrijk kennen als ook de weg naar het eeuwig leven in een hemel van volmaakt geluk en vrede.

Wees dus mijn eigen lieve Ned en heb me lief met heel je hart en ziel – alleen, ik bedoel naast de liefde die je hebt voor God en de Meester. Hun liefde is groter dan de mijne, en zo moet ook jouw liefde voor hen groter en Goddelijker zijn.

Ja, ik was bij je en zag dat je zo sterk onder invloed kwam van de Liefde van God en van de Meester dat ik er ook zelf erg door geholpen werd en voelde, dat als je hun liefde in zo'n overvloed bleef ontvangen, je spoedig zodanig van Liefde vervuld zou zijn, dat het je vorderingen aanmerkelijk zou versnellen en dat ik achter zou blijven. En dus, toen je deze Grote Liefde ontving, bad ik dat ik bij je mocht zijn en een portie mocht ontvangen zodat ik ook vorderingen zou maken, en ik ontving het en nu ben ik op weg naar die hogere sfeer waarvan ik je zei dat ik er zo graag heen wilde. Je moeder zegt dat ik spoedig bij haar zal zijn en dat jullie gebeden en geloof me bijzonder zullen helpen. Dus bid voor mij met heel je hart en vol geloof en ik zal spoedig mijn vurigste wens bewaarheid zien.

O mijn lieveling, te denken dat we - na al onze aardse problemen - nu zo één zouden zijn in Liefde en Geluk gaat mijn bevattingsvermogen te boven, maar ik kan God alleen maar danken en prijzen voor zijn barmhartigheid en grote Liefde.

Zij weten allemaal en zelfs de heer Riddle ziet, dat er iets wonderlijks gebeurt in jouw geestelijke natuur en in de mijne, en hij vraagt ons wat dat allemaal betekent. Wij zeggen hem dat het de Liefde van God is die je ziel vult, en de liefde van Jezus die bezitneemt van je hart, waardoor je geestelijke natuur een zodanige verandering ondergaat. En hij zegt dat hij het niet begrijpt maar dat hij zal proberen de betekenis van dit alles te leren kennen, en hij vraagt ons nu om hem de Weg te wijzen en voor hem te bidden en hem te helpen deze wonderbare Liefde te verkrijgen.

Hij is nu hier en wil je een lang bericht schrijven en je vertellen over zijn huidige toestand en hoeveel hij om je geeft als zijn vriend en helper. Hij is er nog niet vast van overtuigd dat hij de Liefde van God nodig heeft om van hem een verlost geestelijk wezen te maken en één met zijn Vader, maar hij denkt diep na en zal - denk ik - spoedig de Waarheid beseffen. En dan zal hij inderdaad vrij zijn en God met een diepgemeende liefde vol vertrouwen liefhebben, want hij is een geestelijk wezen met een grote principiële overtuiging als hij eenmaal overtuigd is van de Waarheid. Probeer hem dus te vertellen wat hij moet geloven, want ik weet dat je veel invloed op hem hebt en hij heeft het grootste vertrouwen in jou en je geloof - en de invloed van je gebeden. Dus, als jij je goed genoeg voelt, laat hem je dan nu maar schrijven. Ik stop, maar zal je vanavond weer schrijven als je in je kamer bent. Ja, ga maar naar de kerk die je in gedachten hebt - het zal je goed doen, want het onderwerp zal interessant zijn en de predikant weet iets van de omstandigheden in de geestenwereld.

Nou, tot ziens maar voor nu.

Met al mijn liefde, ik ben je eigen liefhebbende, Helen.
