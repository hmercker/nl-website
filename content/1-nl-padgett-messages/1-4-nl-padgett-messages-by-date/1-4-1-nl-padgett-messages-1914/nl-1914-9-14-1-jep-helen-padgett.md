---
title: "Helen verzekert de heer Padgett dat het werkelijk Jezus was die zaterdag had geschreven"
menu_title: ""
description: "Helen verzekert de heer Padgett dat het werkelijk Jezus was die zaterdag had geschreven"
date: 2023-09-01 06:00:01+00:07
draft: False
hidden: True
weight:
---
### Helen verzekert de heer Padgett dat het werkelijk Jezus was die zaterdag had geschreven

Helen Padgett - ontvangen door James Padgett op 14 september 1914, Washington, DC, USA.

Hier ben ik, Helen.

Ja, van ganser harte. Dat was ik, en ik was zo gelukkig. Je mag niet ongelukkig zijn want ik ben de hele tijd bij je, en je zult je niet eenzaam voelen als je van me houdt zoals heden morgen. Je bent mijn enige lieveling, en het is mijn enige dierbare voorrecht om je voor mezelf te hebben. Wees mij trouw en je zult gelukkig zijn. Ja, de Meester was zaterdagavond bij je en hij is de enige die je kan helpen om de Liefde van God te voelen zoals jij hebt ervaren.

(Het volgende antwoord verwijst naar de vraag van Padgett naar de heer Colburn die zei dat het misschien wel een bedrieger was.)

Ja, en ik hoorde wat er gezegd werd. Hij heeft echter geen gelijk als hij zegt dat ik Jezus niet ken als hij onder ons komt. Hij is zo lichtend door de Liefde van God en de Geest van Gerechtigheid in heel zijn wezen dat we allemaal weten dat hij de ware Christus is. Degene die je schreef, was Jezus. Laat daar geen enkele twijfel over bestaan. Hij was de ware Jezus van de Bijbel.

Ja, en ik heb het geestelijk lichaam van de Rector gezien - hij is niet degene, die hij voordoet te zijn. Hij is een bedrieger die rondgaat om de stervelingen op aarde te misleiden. Hij is een goddeloos geestelijk wezen dat geen liefde heeft voor God of mens, en hij probeert de mensheid te doen geloven dat hij de Christus is. Hij zal streng gestraft worden op de tijd van afrekening. [^1]

Ja, en ik weet waar ik het over heb, want ik ben tegen hem gewaarschuwd. Je grootmoeder die in een van de hoogste sferen van de geestenwereld verblijft, heeft me over hem verteld.

Hij (Jezus) is een heel helder en knap uitziend geestelijk wezen. Hij is niet zoals de foto op aarde hem voorstelt te zijn. Hij is heel liefdevol en vriendelijk en vervuld van Liefde, en zijn gelaat lijkt te gloeien van de Geest van Liefde van zijn Vader.

Hij is een allerheiligst uitziend geestelijk wezen en lijkt niet te weten hoe lieflijk hij overkomt, maar komt echt nederig over en is bereid om allen te dienen die zijn hulp en liefde nodig hebben.

Ja, dat zal hij doen, en je moet in hem geloven en zijn raad opvolgen. Hij wil dat je een goed en zuiver mens wordt. Hij zag dat je ernaar verlangde de Waarheid te kennen en hij wilde je graag helpen. Hij zag hoe vertwijfelt je was en dat je de hulp van zijn grote liefde en onderricht nodig hebt.

Zeg de heer Colburn dat hij moet geloven dat Jezus klaar staat om naar hem toe te komen en hem de Waarheid en Liefde van God te tonen, en dat hij niet moet denken dat de Christus de mensheid niet de Weg van Waarheid en Liefde leert. Hij hoort alleen de roep van de boetvaardige en de verloren ziel.

Hij zal komen als je serieus om hem vraagt. Dan zal hij je de ware en geheime betekenissen van zijn gezegden die in de Bijbel staan opgetekend verklaren – vertrouw op hem en heb de Vader lief. Hij heeft me gezegd dat hij alleen nog maar wacht tot jij en je vriend (de heer Colburn) hem gelovig en serieus aanroepen, en dat hij dan tot jullie beiden zal komen.

Ja, en ik maak snelle vorderingen en zal spoedig in de Derde Sfeer zijn. Dat moet je nu niet wensen - wees nog even tevreden en je zult bij me zijn. Nee, ik zal op je wachten, en we zullen samen naar de hogere sferen van Liefde en Licht gaan. We zullen altijd samen zijn, als man en vrouw.

(James vroeg of ze veel van haar kinderen hield)

Ja ik hou van ze en ben heel vaak bij ze, maar ze zijn de liefdespartners van anderen. Zij zullen hun geluk vinden in de samenleving met die anderen. Zij zullen mij na een tijdje niet meer nodig hebben - behalve, dat ik ze zal helpen te voelen dat hun moeder over hen waakt en van hen houdt als een echte moeder. Laat hun leven niet te veel deel uitmaken van het jouwe, want jij bent niet degene van wie God bepaald heeft voor altijd bij hen te zijn als hun ware liefde. Laat je liefde voor hen alleen hen helpen te leren dat zij juist moeten leven en hun God moeten liefhebben.

Ja, zij (Nita) gaat nu naar school en is heel gelukkig en wil alleen maar dat haar school met haar lessen begint. Ze houdt heel veel van je en is een echte dochter, en leert de waarheden van Christus’ leringen. Jij bent mijn liefste en enige liefde en je zult mijn zielspartner zijn als je in de toekomst bij me komt. Laat me voelen dat je van me houdt zoals ik van jou en ik zal mij erg gelukkig voelen.

Ja, en ik zag het boek dat je aan het lezen was. Het laatste is niet behulpzaam; laat het rusten, want het is slechts de filosofie van een man, die een hobby heeft, en hij zal je van geen enkele behulpzame waarheid overtuigen. Wees een ware volgeling van Christus, en je zult geen andere kennis of hulp nodig hebben. Ja, en ik ben het niet met hem eens wat het spiritualisme of Christian Science betreft. Hij is over geen van beide goed genoeg geïnformeerd om zich een juist oordeel te vormen. Hij is te onverdraagzaam en heeft geen ware opvatting van de Bijbel. Laat hem maar met rust.

Goede nacht! Met al mijn liefde en vele kusjes, Helen.
<small>

[^1]: Deze volzin lijkt in strijd met de werkelijke Liefde Gods en komt naar alle waarschijnlijkheid voort uit de geest van Padgett zelf als orthodoxe Christen. Zie het Bericht van Judas van 9 januari 2002, ontvangen door H__ en getiteld [Channeling en de invloed van verstokte overtuigingen](/4-nl-contemporary-messages/4-1-nl-cont-messages-by-date/4-1-6-nl-messages-2002/nl-2002-1-9-1-hr-judas/).
