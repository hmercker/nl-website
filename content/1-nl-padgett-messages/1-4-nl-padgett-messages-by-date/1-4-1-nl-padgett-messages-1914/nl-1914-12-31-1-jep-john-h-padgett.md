---
title: "De heer Padgett’s vader vertelt over de registers van zielspartners"
menu_title: ""
description: "De heer Padgett’s vader vertelt over de registers van zielspartners"
date: 2023-09-01 06:00:01+00:57
draft: False
hidden: True
weight:
---
### De heer Padgett’s vader vertelt over de registers van zielspartners

John H Padgett - ontvangen door James Padgett op 31 december 1914, Washington, DC, USA.

Hier ben ik, je vader.

Ik ben erg gelukkig en blij dat jij dat ook lijkt te zijn.

(Vraag en antwoord)

Ja, vanwege je ervaring gedurende de afgelopen nacht blijkens je liefde voor Helen en haar liefde voor jou. Je was zeker vervuld van liefde en je moet wel volmaakt gelukkig zijn dat je zo'n opwelling van liefde had en het besef van de daadwerkelijk gevoelige aanwezigheid van je vrouw. Want ik zeg je dat zij bij je was en zo vervuld was van haar liefde voor jou, dat we ons allemaal verbaasden over de mate van haar liefde. Zij is een geestelijk wezen dat geen grens lijkt te kennen met betrekking tot haar liefde voor jou. Niet veel geestelijke wezens lijken over zo'n overvloed aan liefde te beschikken als zij voor jou heeft. Je moet jezelf dus een zeer gezegend man achten om zo'n vrouw en zielspartner te hebben.

Ja, zoals ik je vele jaren geleden vertelde, is er in de Hemelen een overzicht – het Boek van Levens, zou ik het kunnen noemen - waarin de namen staan van hen die door God één zijn verklaard tot in alle Eeuwigheid. En als ik wil weten wie de zielspartner is van iemand die zijn of haar zielspartner wenst te kennen, raadpleeg ik dat boek en daar vind ik dan wie die zielspartner is. Het is me niet toegestaan de naam van de zielspartner te noemen als hij of zij nog op aardse leeft, want dat zou de levende mens disharmonie of ongeluk kunnen bezorgen. Maar als de zielspartner niet getrouwd is dan geldt die beperking niet. Is de zielspartner echter wel getrouwd dan mag ik de naam dus niet meedelen. Zo is de wet van God op dit punt. De reden is dat ik deze, mij opgedragen, taak heb gekregen, en zoals Helen je verteld heeft, heb ik haar geleerd hoe ze deze taak het beste kan uitvoeren. Daar is zij er nu mee bezig, en zij is uiterst succesvol bij de uitvoering van haar opdrachten. Ze schijnt een wonderbaarlijk vermogen te hebben - je zou het intuïtie kunnen noemen - om zielspartners in de geestenwereld op te sporen, want ze faalt nooit als ze het zich ten doel heeft gesteld er een te vinden. Ze ervaart ook veel gevoelens van Geluk bij het uitvoeren van deze werkzaamheden en bij het zien van het Geluk, dat hen ten deel valt die haar benaderd hebben met hun verzoek. Ik ben er niet met zoveel enthousiasme mee bezig als zij doet, maar ik doe het zo goed ik kan. En ik word ook beloond bij het zien van het Geluk van zielspartners als zij elkaar gevonden hebben.

Nee, niet als ze niet aangewezen zijn om dit werk te doen. Het is een van de voorzieningen in de geestenwereld, dat ieder mens een of andere taak, en soms meerdere, te vervullen heeft - en op die manier door de hogere machten of, zoals wij geloven, de Liefde van God geholpen wordt om dat werk te verrichten. Een geestelijk wezen dat een bepaalde taak heeft te vervullen - zoals bijvoorbeeld het helpen van geestelijke wezens bij hun eerste intrede in de geestenwereld - zal niet proberen zich met ander soort werk bezig te houden. Ja, voor zover het betreft pogingen om een geestelijk wezen op te wekken tot begrip van de Liefde van God die hem wacht, dat kunnen wij allemaal doen. En als een van ons erin slaagt een verduisterd of verblind geestelijk wezen te laten voelen of doen beseffen dat Gods Liefde op hem wacht, dan is het geestelijk wezen dat een dergelijk ontwaken veroorzaakt heeft uiterst gelukkig.

Natuurlijk kan alleen een geestelijk wezen dat zelf reeds in dat opzicht ontwaakt is een ander tot het verlangen naar spirituele verlichting brengen of leiden, waardoor de laatste uiteindelijk de Goddelijke Liefde tot zijn volledige voldoening zal ontvangen. Ik ben zelf nog niet in staat om dit met veel succes te doen, maar je grootmoeder en moeder zijn ver gevorderd in dit opzicht, en zij zijn er de oorzaak van dat vele geestelijke wezens zich met God en zijn Verlossing hebben verzoend. Dus je ziet, het meest belangrijke dat je kunt verkrijgen - hetzij terwijl je op aarde bent, hetzij nadat je hier gekomen bent - is dit grote ontwaken en de Liefde van God in je hart. Het is van alle noodzakelijkheden de meest belangrijke. Ik weet tot op flinke hoogte wat dat betekent en ken het gevoel van geluk dat dit met zich meebrengt, maar ik ben niet tevreden en streef ernaar meer van deze liefde te verkrijgen en hogerop te komen in het Koninkrijk Gods. Jij moet je daarvoor ook inspannen, want je hoeft niet te wachten tot je overgegaan bent.

Zij heeft het in een mate, die haar bijna in staat stelt met je moeder mee te gaan, en ik denk dat zij over niet al te lange tijd ons zal verlaten en naar een hogere sfeer zal stijgen, en wij zullen haar hier heel erg missen.

Ja, ook hij (de heer Riddle) voldoet steeds meer aan de voorwaarden om deze liefde te ontvangen en te geloven in wat je moeder hem vertelt. Zij is degene die hem de weg probeert te wijzen - meer dan wie ook. Hij schijnt een groot vertrouwen in haar en in haar liefde te hebben. Hij vordert dan ook heel snel, en ik verwacht dat hij spoedig met mij in deze sfeer zal zijn. Dus, je ziet - we gaan allemaal goed vooruit, en jullie gebeden helpen ons uitermate.

Ik heb hem (Taggart) zeer onlangs nog gezien en hij verkeert nog in dezelfde toestand als toen ik je voor het eerst over hem schreef. Hij schijnt niet te beseffen dat hij enige hulp nodig heeft om gelukkiger te worden of om in betere omstandigheden te komen, en het is dus moeilijk hem te overtuigen. Ik heb het verschillende keren geprobeerd, maar hij zei dat ik me moest vergissen in wat ik hem vertelde en dat hij wist dat hij precies daar was waar hij bedoeld was te zijn. Ik heb het dus de laatste tijd niet meer geprobeerd.

Nee, dat weet ik niet, maar ik kan hem (Mackey) vinden als je dat wilt. Misschien wil hij je iets zeggen, maar alleen via mij, want je mag niet in contact komen met deze vreemden voor onze groep, want dat kan je kwaad doen en we mogen dat risico niet lopen.

Wij zijn hier - de heer Mackey en de heer Taggart. Zij zeggen dat zij erg blij zijn dat je hen de gelegenheid gegeven hebt een woordje te zeggen.

Hij (Mackey) zegt, dat hij veel gelukkiger is, dan toen hij net was overgegaan, omdat hij inzicht is gaan krijgen in dingen die nodig zijn om hem gelukkiger te maken. Hij zegt, dat hij zou willen dat je hem vertelt van je ervaringen met enkele van de andere geesten, waarmee je in contact gekomen bent. Zoals hij zegt heeft hij onlangs uit aardse bronnen vernomen dat je veel ervaring hebt opgedaan met geesten die in een toestand van onrust en geestelijke blindheid verkeerden en hen wat hebt kunnen helpen. Hij zegt dat hij nog op het aards niveau verblijft, maar dat, toen hij over was gegaan het een heel donkere en vreselijke weg was die hij moest afleggen. Dat hij helemaal blind was en alleen achterbleef, nadat hij net in de geestenwereld was aangekomen, en dat hij pas sinds kort een straaltje licht begint te zien. Dat zijn toestand er nu niet een is waarin hij veel geluk ontvangt en dat hij niet erg hoopvol is om ooit erg gelukkig te worden, want hij ziet niets om zich heen dan duisternis en verdorvenheid, en kwade geesten die er plezier in scheppen iedereen om zich heen te laten voelen dat er voor geen enkele geestelijk wezen hoop is maar dat hun leven in een toestand van lijden en ongeluk moet worden doorgebracht. Met andere woorden dat ze in een hel zijn en geen hoop hebben daaruit weg te kunnen komen.

Hij zegt dat hij wat licht gekregen heeft van een geestelijk wezen dat hem vertelde dat er hoop is en een betere plaats, als hij maar gelooft dat het zo is en zijn ziel opent voor de betere invloeden, maar dat hij niet kan geloven dat er een God of een Verlosser is en er een betere plaats is voor hem. Hij zegt, dat als er een betere plaats is of enige reden is om te geloven dat er een God of Verlosser is, hij dat graag zou willen weten en als jij hem daarbij kunt helpen, doe dat dan alsjeblieft.

Hij zegt, dat hij de heer Riddle niet gezien heeft en niet wist, dat hij al was overgegaan. Hij zegt, dat hij zal proberen hem te vinden, en misschien kan hij van hem wat hulp krijgen.

Hij zegt, dat ik er veel mooier en ook vrolijker uitzie dan de heer Taggart. Hij zegt verder dat ik niet zo heel anders ben, zoals hij het ziet, om hem ertoe te brengen die vraag te stellen, maar omdat jij het vraagt zal hij het doen. Hij heeft me gevraagd en ik zei hem, dat mijn gelukkig en helder voorkomen veroorzaakt werd doordat ik de Liefde van God in mijn ziel gekregen had, en het besef, dat God mijn Vader is en zo veel van me houdt, dat Hij wil dat ik zijn kind ben en in gedachten één met Hem word.

Hij zegt dat dat misschien wel waar kan zijn, maar dat hij het niet begrijpt, en dat - als dat de oorzaak is - hij graag de weg zou willen leren kennen, want hij wil beslist af van die afschuwelijke duisternis en wanhoop, die bijna voortdurend bij hem is. Want, zo zegt hij, jij bent zijn vriend en hij zal proberen te doen wat jij voorstelt. Maar hij zegt ook dat hij nog niet kan geloven dat er een God is die hem uit zijn afschuwelijke toestand kan helpen.

Hij zegt, dat hij zal proberen te bidden en proberen te geloven - en dat, als er iets zit in wat je zegt en jij werkelijk gelooft in wat je zegt, dat jij dan ook voor hem moet bidden. Hij zegt, dat omwille van wat je zegt, dat als een van deze geestelijke wezens waar je over spreekt tot hem zou komen, hij naar hen zal luisteren, ook al gelooft hij misschien niet - dat hij niet kan beloven te geloven.

Hij zegt, dat hij je vanavond zal opzoeken en zal proberen te bidden, zoals je zegt, maar hij betwijfelt of het iets goeds zal bewerkstelligen, maar hij denkt niet dat kwaad kan. Hij is bereid te bidden en zal proberen te geloven. Je moet je niet slecht voelen als hij je vertelt dat hij niet in gebed of God gelooft.

Hij zegt, dat hij niet bereid is het risico te lopen dat zijn geweten hem geselt of dat hij nog meer lijdt dan nu het geval is. Hij gelooft dat hij dat niet langer kan verdragen en aldus verder leven.

Hij zegt, dat wat je zegt, klinkt, alsof er enige Waarheid in kan zitten, en hij zal erover nadenken, dat wil zeggen dat als zijn geluk of toekomstige omstandigheden van zijn wil afhangen, hij die vraag heel snel zal beantwoorden, want als wat je zegt waar is, dan zou hij een grote dwaas zijn om te blijven, waar hij is, als door de loutere uitoefening van zijn wil hij bij plaatsen van geluk en licht kan uitkomen. Dus, zegt hij, zal hij denken over wat je zegt.

Hij zegt, dat wat je zegt misschien wel allemaal waar is, maar dat de moeilijkheid is, dat hij het niet kan begrijpen en dus niet zomaar kan aanvaarden.

Hij zegt, dat hij kan zeggen wat je net gezegd hebt en het menen en hij is bereid dat nu te doen. Als er een God is, en als die God liefde voor mij voelt en bereid is mijn ziel met die Liefde te vullen en me gelukkig en vol licht te maken, en of ik die Liefde ontvang of niet, van mijn eigen wil afhangt, dan - als dit allemaal waar is - wens ik, dat God me die Liefde schenkt met al mijn kracht en verlangens.

Hij zegt, dat hij nu een sterke gewaarwording voelt, en dat hij dit zal herhalen en tot God zal bidden en om geloof zal vragen - en het zal blijven herhalen zoals jij hem geleerd hebt, en hij hoopt dat hij deze liefde en dit licht mag ontvangen. Hij zegt, dat jij hem getoond hebt dat er zoiets als deze liefde van God kan zijn, en dat hij bereid is te bidden - en als het ontvangen ervan van zijn wil afhangt, dat hij dat dan wenst het met heel zijn hart. Hij zegt, dat als jij lijkt te geloven in deze liefde en in het gebed dat je niet moet vergeten voor hem te bidden.

Ja, de heer Taggart heeft het allemaal gehoord en hij zegt, dat je het ongetwijfeld aan Mackey zelf hebt overgelaten om het experiment [1] uit te proberen, maar dat hij erg betwijfelt of het tot goede resultaten zal leiden. Hij zegt dat hij zal afwachten welk effect het op Mackey heeft en dat hij dan misschien bereid is een en ander te overwegen. Hij gelooft niet dat bidden iets meer is dan een loutere wens die uitgaat van en niet hoger gaat dan het verstand - en dat er bijgevolg geen God is om te antwoorden, want als dat wel zo was, zouden de gebeden van alle mensen van de oorlogvoerende naties tot zulke tegenstrijdige antwoorden leiden dat de verwarring nog groter zou zijn.

Hij zegt, dat hij er nooit zo over gedacht heeft, maar - als, zoals jij zegt, het gebed daaruit zou moeten bestaan dat deze liefde, die jij noemt, de mensen niet alleen God, maar ook elkaar zou doen liefhebben, en ieder mens zou doen streven om ieder ander mens gelukkig te maken, dan zou, als dat gebed verhoord zou worden, de oorlog spoedig ophouden, en de volken als naties en als individuen zouden ongetwijfeld gelukkig zijn, en er zou vrede heersen in alle landen. En als dit de liefde is waarover je ons probeert te vertellen, dan is hij er niet zo zeker van dat het de moeite waard is ernaar te streven.

Jij bent wel een erg ingenieus redenaar, zegt Taggart en ik begin in te zien, dat er enige logica kan zitten in wat je zegt, maar hoe moet ik een poging wagen, waaraan ik geen geloof kan hechten? Ik weet dat ik op aarde was gewoonlijk eiste dat alles bewezen werd, en dat ik, tenzij dingen bewezen werden, niet bereid was conclusies te aanvaarden. En ik ben in dat opzicht niet veranderd sinds ik in de geestenwereld aangekomen ben en ik vind het moeilijk om in dat opzicht te veranderen. Maar, zoals je zegt, ik zou redelijk genoeg moeten zijn om mijn geest open te stellen voor een overtuiging, als zo'n overtuiging op welke manier dan ook tot stand gebracht kan worden - of ze nu voortkomt uit de kennis die ik opdeed toen ik op aarde was, of dat ze voortkomt uit dingen die met deze geestenwereld te maken hebben, waarvan ik nog maar heel weinig weet heb. Dus, denk ik, is Mackey tenslotte toch niet zo'n grote dwaas om het experiment [1] uit te proberen. En vertrouwen hebbend in jou als vriend, die mijn welzijn op het oog heeft, zal ik hetzelfde doen zoals ook Mackey beloofd heeft. Je kunt dus ook voor mij bidden. En ik zal ook bidden - maar, natuurlijk, ik zal er geen vertrouwen in kunnen hebben, dat mijn gebeden verhoord zullen worden. Dus je ziet: ik ben niet alleen nuchter maar ook gevoelloos.

Ja, ik ben als het van mijn wil afhangt, meer dan bereid, en dat niet alleen, maar - als er een God is en de liefde waar jij over spreekt, dan zal ik die God voor altijd dankbaar zijn dat Hij me van deze blindheid en dit ongelukkig zijn verlost heeft.

Ja, ik ben bereid tot God te bidden om me te helpen geloven als dat verlichting geeft, en er zal geen moeilijkheid rijzen want ik zal vanuit het diepst van mijn hart bidden.

Je bent de meest volhardende man die ik ooit inzake deze geestelijke aspecten ontmoet heb. En als wat jij zegt gebeurt dan zal ik je zeker met heel mijn hart en ziel bedanken, want ik kan me niets voorstellen dat begeerlijker is dan die grote zegeningen en dat bezit te hebben waarover je me vertelt. Ik zal dus vertrouwen in je houden zoals ik al zei. Als je me de volgende keer de gelegenheid geeft te schrijven, zal ik je openhartig vertellen wat het resultaat van mijn experiment [^1] is. Ja, en ik waardeer wat je gedaan hebt. En ik zeg je, dat deze overtreding van de regels, die de groep waarover je spreekt heeft voorgeschreven, me dieper heeft doen nadenken over je belangstelling voor mij en wat je zei dan ik tot uitdrukking kan brengen.

Dus, voor nu: tot ziens. De volgende keer dat ik kom, zal ik proberen jullie wet na te leven en via je vader schrijven als hij me dat toestaat.

Nou, je hebt de heren zeker een strijd bezorgd om los te komen van wat je tegen hen zei - en ik geloof dat je zo'n indruk op hen gemaakt hebt dat ze ertoe gebracht zullen worden de Waarheid te leren kennen. Je bent moe en moet ophouden.

Je vader, John H. Padgett.

<small>

[^1]: In een bericht van 20 oktober 2012 aan Nicholas en Zara [^2] gaat Jezus in op het in bovenstaand bericht gebruikte woord 'experiment' en zegt: "(…) het gebruik van het woord 'experiment' is niet juist. Het grote experiment is niet het juiste woord om de Goddelijke Liefde te beschrijven. De Goddelijke Liefde wordt ervaren, en deze ervaring is wezenlijk gebaseerd op harmonie en harmonie is geen experiment. Dit is een goed moment om deze term te herformuleren. (…) Er vindt geen experiment plaats in de ziel of het geestelijk lichaam door de Goddelijke Liefde (…). Het woord 'ervaring' is het juiste woord om het woord 'experiment' te vervangen.

[^2]: Opgenomen in het boek "The Divine Universe – The book of love" onder nummer 103 op blz. 133 (ISBN 978-1-304-69299-3).
