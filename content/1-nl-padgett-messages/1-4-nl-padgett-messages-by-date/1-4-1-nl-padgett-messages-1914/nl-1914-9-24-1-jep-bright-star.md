---
title: "Padgett stelt vragen over de schrijvers van de berichten en deze zijn meegenomen in een vroeg gesprek met Bright Star"
menu_title: ""
description: "Padgett stelt vragen over de schrijvers van de berichten en deze zijn meegenomen in een vroeg gesprek met Bright Star"
date: 2023-09-01 06:00:01+00:12
draft: False
hidden: True
weight:
---
### Padgett stelt vragen over de schrijvers van de berichten en deze zijn meegenomen in een vroeg gesprek met Bright Star

Bright Star - ontvangen door James Padgett op 24 september 1914, Washington, DC, USA. [^1]

Hier ben ik, Bright Star.

Ja, dat deed ik. Laat me je zeggen dat ik vanavond bij je ben om je te helpen uit je moedeloosheid te komen. Je moet niet zo neerslachtig zijn. Je bent te eenzaam om alleen gelaten te worden. Vraag de Heer om hulp [^2]. Ik ben hier niet alleen. Je vrouw, je vader en moeder en je grootmoeder, maar ook Christus en professor Salyards zijn er. Ik ken hem heel goed, hij is jouw vriend en ook mijn vriend. Hij is niet de enige van wie je vandaag zult horen.

Zoek je toevlucht tot de liefde van de Verlosser en je zult geholpen worden.

(Vraag: Ben jij Bright Star?)

Ja, dat ben ik en je moet geloven dat ik het ben. Ja, ik kom heel vaak om je te helpen en om te proberen je te laten weten dat het niet de bedoeling is dat je aan je eigen manier van denken wordt overgelaten.

(Zal ik naar mevrouw R. B. gaan?)

Ja, je moet binnenkort maar naar haar toe gaan en dan ik zal met je praten en je zult weten dat ik de Indiaanse vrouw ben met wie je al eerder sprak toen je die twee keer naar dat medium ging.

(Vraag van de heer Padgett: Wie schreef me die avond op zaterdag?)

Je vader, je moeder en je vrouw hadden jou geschreven, en ook Jezus. Ja, dat doet hij als je hem aanroept, hij zal je de waarheden van de Bijbel en van zijn kennis onderwijzen. Hij is de grootste van alle leraren. Hij is een liefdevolle Hemelse geest en houdt van jou en de hele mensheid. Wees een ware volgeling van zijn leringen en je zult een bijzonder spiritueel mens worden. Hij is de enige die je moet volgen. Ja, dat doe ik en hij onderwijst mij ook en ieder van ons die de liefde van God in zijn hart heeft.

(Vraag: Verblijven jullie Indianen op het aardse niveau?)

Ik ben in de vierde sfeer. Wij zijn alleen op het aardse niveau om stervelingen te helpen. Ons thuis is niet hier, maar hogerop.

(Vraag: Hebben bezoeken aan mevrouw R. enig bijzonder nut?)

Nee! Dat hebben ze niet, maar je kunt er geholpen worden door je te realiseren dat je vrienden niet dood zijn, maar leven.

(Vraag: Spraken de geesten werkelijk tot me tijdens de seance?)

Ja, ze spraken allemaal tegen je en je kunt niets anders doen dan geloven dat ze dat deden.

(Vraag: Wat was de betekenis van het licht?)

Het kwam louter voort uit de manifesterende kracht van die geest. Nee, het betekende niets definitiefs, het was slechts een bewijs van de aanwezigheid van een geestelijke kracht. Ja; je vrouw is degene die aan jou is toegewezen.

(Vraag: Ken je de heer Colburn?)

Ja, die ken ik. Hij is een heel goed mens en is gezegend met de gave van helderziendheid en krijgt heel vaak bezoek. Hij is geen erg sterk medium, maar dat kan hij in de nabije toekomst wel worden. Je zult hem kunnen helpen zich als medium te ontwikkelen door met de planchette te schrijven. Je bent te spiritueel om lang niet in de mogelijkheid te verkeren om de waarheid inzake Gods wegen te kennen. Ja, maar niet in zo'n grote mate als je spoedig zult bezitten. Je bent heel dicht bij het Koninkrijk. Blijf streven naar het Licht en je zult het spoedig bereiken en dan zul je de mensheid kunnen helpen op een spirituele maar ook fysieke manier. Wees gewoon oprecht naar jezelf toe en wees oprecht naar God.

(Vraag: Zagen de mensen op de seance je niet alleen als behulpzaam voor materiÃ«le zaken?)

Ja, dat is hoe ze me zagen, maar ik ben goed voor meer dan dat. Een groot deel van mijn wezen is van spirituele aard, maar het aspect waarmee ze vertrouwd zijn is ook deel van mij. Jij echter kunt de geestelijke kant zien omdat je een spirituele inborst hebt en niet tevreden bent met loutere oppervlakkigheden en het is met jou dat ik over geestelijke zaken wil praten.

Laat me nu gaan. Goedenacht, Bright Star.
<small>

[^1]: Van dit bericht wordt de datum betwist, maar ook dit bericht is in de omzetting van de geschreven teksten opgenomen. Het staat genoteerd onder 14 of 29 september. In deze vertaling is overeenkomstig de Engelse versie gekozen voor de aldaar gebruikte datum: 24 september 1914.

[^2]: Hier wordt ofwel Jezus ofwel God bedoeld, maar omdat er in het Engels "Lord" staat, is een interpretatie in de zin van "God" waarschijnlijker.
