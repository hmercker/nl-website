---
title: "Een vroeg persoonlijk bericht van Helen"
menu_title: ""
description: "Een vroeg persoonlijk bericht van Helen"
date: 2023-09-01 06:00:01+00:30
draft: False
hidden: True
weight:
---
### Een vroeg persoonlijk bericht van Helen

Helen Padgett - ontvangen door James Padgett op 5 december 1914, Washington, DC, USA.

Hier ben ik, Helen.

Jij handelt niet juist door niet meer zoveel van me te houden als je eerder deed. Probeer meer aan mij te denken zoals je deed toen je de laatste keer bij de Colburns was. De manier waarop je van me zou moeten houden is door je hart te laten geloven dat ik bij jou ben en je met heel mijn hart liefheb.

Je moet proberen het gevoel waar je het over hebt van je af te werpen. Wees niet zo moedeloos, want alles komt goed, zoals ik je zei. Wees hoopvoller en je zult je beter voelen. Ik zal je helpen als je mij maar vertrouwt zoals ik je al gezegd heb, want ik weet dat je in staat zult zijn te doen wat je voor Nita wenst. Je zult het appartement tijdig verkopen anders zou ik het niet zeggen.

Ja, dat doe ik - en als jij dat doet, moet je me beloven nooit meer te twijfelen. Zo zie je dat ik bereid ben veel te riskeren met mijn voorspelling. Wees mij trouw en je zult slagen.

Ja, het was zo en ik weet waaraan je denkt. Ik dacht toen aan jou en aan de invloeden die je omringden. De vrouw trachtte je te beïnvloeden op de manier als jij denkt. Maar je moet er niet over treuren en proberen je gedachten op mij en mijn liefde te concentreren.

De omstandigheden waren niet goed, want het jonge medium was niet omringd door geesten die konden helpen bij het bereiken van de resultaten waarnaar je zoekt. Zij heeft te veel geesten van het aardse vlak om zich heen, en hun gedachten zullen je niet veel helpen. Ga niet meer bij haar of bij die andere vrouw aanzitten, want zij vertragen alleen maar het succes van je inspanningen.

Zij zag sommige dingen, maar niet alle, waarover ze sprak; de baby was in orde en de harten [^1] in de vrouw ook, maar de opmerkingen over de heer Colburn's voorhoofd of de kranten op je schoot waren niet juist. Zij verbeeldde zich die alleen maar. Ja, ze zag de piraat, want hij was daar. En de kamer was vol Indianen, maar ze waren niet van het soort waar ik bewondering voor heb. De Indianen van de heer Colburn waren er nauwelijks. Sommigen waren Swanee, Wolf en Rolling Cloud en een ander, die ik niet ken. Bright Star was er niet, evenmin als de gids van mejuffrouw Colburn. Jouw gids, White Eagle, was er wel en hij was niet te spreken over het grote aantal aanwezige geesten. Hij wilde wel praten, maar probeerde het niet, evenmin als iemand van ons.

Ja, dat was het resultaat van een poging van enkele geesten die zich bij jullie kenbaar wilden maken. Het waren geen geesten van wie wij willen dat ze aanwezig zijn.

Ja, je vader was er wel maar niet je moeder of grootmoeder. Ze wilden niet aanwezig zijn, omdat ze zeiden dat de omstandigheden niet naar hun zin waren. Nee, dat waren ze ook niet.

Ik was niet bij mevrouw Ripple, maar ik denk dat je vader daarheen ging. Hij zei, dat hij zou gaan omdat jij daar was en hij wilde je een bericht sturen zodat je zou weten dat hij je wilde spreken. Hij is er nu niet en ik weet niet wat hij gezegd heeft.

Ja, dat kan ik wel. Hij is nu hier en zegt dat hij je wilde laten weten dat jouw oom William door jou herinnerd wil worden. Hij is hier ook en zegt dat hij zou wensen dat je voor hem bidt en vriendelijk over hem denkt als je probeert te schrijven want hij heeft je hulp zo hard nodig.

Ja, zegt hij, maar hij wil dat je meer aan hem denkt, dan zal hij veel sneller vooruitgaan. Hij zegt dat Fred bij hem in de wereld van de geestelijke wezens is en dat zijn geest flinke vorderingen maakt omdat hij op aarde niet in staat was grote zonden te begaan en dat hij daardoor hier veel sneller vorderingen maakt, en dat hij is als een kind en alleen verlichting nodig heeft om de Weg naar Gods Liefde te leren kennen. Hij is een heldere geest. Hij is weliswaar nog niet zo goed van de spirituele zaken op de hoogte, maar dat zal spoedig komen.

Jij hebt mij, geloof maar dat ik van jou ben en dat altijd zijn zal, mijn eigen lieveling Ned.

Je zult meer tevreden zijn met Takoma Park als je van je problemen af bent en het geld krijgt dat je nodig hebt. Ik denk niet dat Californië je zal aanspreken als je er eenmaal bent, want het is niet zo'n geschikte plaats voor de doeleinden die je voor ogen hebt en waarvoor je uitgekozen bent. Het is daar niet goed voor de ontwikkeling van geestelijke zaken. Je kunt maar beter tevreden zijn met de plaats die we voor je uitgekozen hebben.

Nee, ik denk het niet. Het (Baltimore) is te veel gericht op de oude manier van denken over de religies die al zo lang onderwezen worden. De mensen zijn er conservatief en kunnen niet gemakkelijk gebracht worden de Echte en Nieuwe Waarheden te onderkennen die jij aan de wereld moet onderwijzen. Dus richt je geest op het Park. Bovendien zal dat het beste zijn voor Nita en haar ambitie. Ze zal in Washington veel betere kansen hebben dan elders. Omdat je niet tevreden bent met je huidige toestand doe je er beter aan de zaak te laten rusten tot je in de situatie verkeert om echt te kunnen kiezen, dan zul je niet zo onrustig zijn. Je zult dan inzien dat onze plannen het best zijn. Ja, dat weet ik, maar ze zullen eerder bij jou in het Park zijn dan in Californië of elders.

Laat je gedachten op dit punt voorlopig maar rusten. Wij zijn geen heksen maar je eigen dierbare overleden geliefden. Wij denken niet dat die kerk geschikt voor jou is om je bij aan te sluiten, maar als jij je toch met een of andere kerk wilt associëren, sluit je dan aan bij de Universalisten, want dat is een kerkgenootschap dat meer in overeenstemming is met de Waarheden die je geleerd zullen worden. Nee, dat doet ze niet. Ze gelooft alleen dat hij de zoon van God is, zoals ik vernomen heb.

De Unitaristen kerk is niet erg spiritueel. De mensen daar hebben niet veel aandacht voor spirituele aangelegenheden. Zij zijn te veel afhankelijk van hun ideeën over moraal en de leer, dat God een wezen is die niet toelaat dat iemand wordt gestraft voor zonden, als die hij niet in strijd acht met zijn ideeën over goed en kwaad. Ze hebben geen kennis over de zending van de Heilige Geest en ook niet over het feit dat God een God van Liefde is en klaar staat om in de zielen van de mensen in te stromen als de mensen Hem daarom vragen. Ja, dat doen ze wel, maar ze begrijpen niet echt de volle betekenis van Zijn Liefde zoals jij; maar ik denk dat jij je wel met hen zou kunnen associëren tot voordeel van je geestelijk leven - ik bedoel dan hun ideeën dat God Liefde is en de Enige is die de mensheid kan helpen om spiritueler te worden en één met Hem. Ze hebben echter niet in al hun leringen gelijk, want ze zouden de mensheid een van de grootste troost ontnemen die ze kunnen hebben terwijl ze op aarde zijn – en dat is de communicatie met hun overgegane vrienden. Ze zijn heel goed in andere opzichten, maar ze zouden niet bij je passen wat betreft het spiritualisme. Ja, dat weet ik en daar ben ik blij om. Het zal haar (Nita) helpen om zo over Gods Liefde te leren en zij zal er veel profijt van hebben. En als het zover is, kan ze gemakkelijk accepteren dat haar moeder tot haar komt.

Je zult niet veel baat hebben bij het bijwonen van de seances van de mediums die tegen betaling seances houden, want er komen allerlei geesten naar hen toe. Ik denk echter dat het bijwonen van sessies bij de Colburns je wel zal helpen, want dat zijn goede mensen en er komen meer verheven geestelijke wezens naar hen toe. En de hulp die je van dezen kunt krijgen, zal je spoedig in staat stellen stemmen te horen.

Ja, soms, maar niet vaak. De grootmoeder van de heer Colburn is een hoog ontwikkelde spirituele geest, en zijn moeder tot op zekere hoogte ook, maar zij hebben niet het volledige besef van Gods Liefde, maar ze zijn wel behulpzaam.

Ja, het zijn heel heldere geesten, maar ze komen niet meer naar hem toe. Ze zijn in de hogere sferen en komen niet zo vaak meer naar het aards niveau, zo is me verteld. Hun geliefden zijn niet meer op aarde en ze voelen zich niet erg aangetrokken tot het aardse niveau. Zij weten ook wat Gods Liefde is, maar zij zijn nog niet zo ver gevorderd als je grootmoeder of moeder. Ik heb ze horen praten en weet wat ze zeggen.

Ja – dat doen we nog één keer, want ik wil dat je me ziet zoals ik je beloofd heb. Ja, dat doe ik en ik zal je heel vaak schrijven, en de rest van ons ook. Je hoeft niet naar de seances te gaan als je maar wilt accepteren dat wij je schrijven en bij je zijn zoals we beweren.

Ik zal het proberen en de anderen ook, maar ik kan niet zeggen of we succes zullen hebben of niet. Maar we zullen heel hard ons best doen. Ja, dat zal ze en ze zegt dat ze zal proberen te spreken zoals ze je beloofd heeft. Ja, en zegt dat je vriend gisteravond bij de seance was en dat je vader met hem sprak en een boodschap naar jou stuurde. Zij zegt dat je niet aardig bent door haar niet te bezoeken want zij wil met je praten.

Zij zegt, dat je niet in de conditie verkeerde om te praten omdat je alleen maar probeerde uit te vinden of ze je zou vertellen dat ze begreep wat je haar wilde laten zeggen zodat je zou weten dat zij je geschreven had. Zij zegt dat - als je gelooft, dat zij soms naar je toekomt en schrijft, zij niet met je wil praten bij meneer Ripple. Zij zegt dat je haar broer bent en dat zij van je houdt maar dat je niet moet denken dat zij zal doen wat jij verlangt als dat jou niet ten goede komt.

Ze zegt dat ze niet ongeduldig was, maar dat die Franse vrouw te veel van de tijd probeerde te monopoliseren met haar vragen over haar zakelijke aangelegenheden. Zij verdient geen andere echtgenoot. Zij zegt dat de geesten Frans spraken en dat de heer Ripple helemaal niet sprak. Zij is een eerlijk medium en probeert de mensen niet te bedriegen. Zij zegt dat zij niet verliefd is op de heer Ripple, maar dat zij degene is die zij moet helpen, en dat zij bij het doen van haar plicht probeert de heer Ripple zo aardig mogelijk te vinden. Zij voelt zich niet spiritueel tot haar aangetrokken. Ja, tot jou en tot de heer Colburn en tot mevrouw Colburn, maar nauwelijks tot anderen. Zij zegt, dat hij (Colburn) een heel goed mens is, maar nog niet geestelijk verlicht is en alleen oog heeft voor de morele kant. Zij staat niet met hem in verbinding, zoals met jou en de Colburns.

Zij zegt dat ze bereid is als jij dat doet, want zij voelt dat jij veel meer tevreden zult zijn en dat de omstandigheden veel beter zullen zijn als jij dat doet. Zij zal haar uiterste best doen om je spoedig haar rechtstreeks zelf te laten horen. Zij zegt, dat ze je graag over die aangelegenheden wil vertellen, en dat zal doen telkens als je wenst dat zij schrijft. Zij zegt, dat zij voor je zal bidden en je zal proberen te helpen op alle manieren die in haar macht liggen. Zij zegt je welterusten.

Hij (W.E.) zegt, dat hij nog niet op deze manier heeft leren schrijven maar dat hij gaat proberen het te leren. Hij zegt ook dat hij de schilderijen voor je gemaakt heeft zodat je zou weten dat hij aanwezig was. Hij was een kunstenaar toen hij op aarde was. Hij zegt, dat je op hem kunt vertrouwen. Ja, dat is zo, dus ik zal ophouden. Goede nacht en moge God je zegenen en van je houden zoals ik, mijn eigen lieve echtgenoot, Helen.
<small>

[^1]: Het is erg ongewoon dat hier het meervoud, nl. "harten", gebruikt wordt, maar dat kan mogelijk toegeschreven worden aan het feit dat het om een zwangere vrouw ging.
