---
title: "John H. Padgett stemt in met de suggestie een groep te vormen ter bescherming van zijn zoon bij zijn spirituele zoektocht door middel van automatisch schrift"
menu_title: ""
description: "John H. Padgett stemt in met de suggestie een groep te vormen ter bescherming van zijn zoon bij zijn spirituele zoektocht door middel van automatisch schrift"
date: 2023-09-01 06:00:01+00:02
draft: False
hidden: True
weight:
---
### John H. Padgett stemt in met de suggestie een groep te vormen ter bescherming van zijn zoon bij zijn spirituele zoektocht door middel van automatisch schrift

John H Padgett - ontvangen door James Padgett op 31 mei 1914, Washington, DC, USA.

Hier ben ik, je vader.  

Ja, dat ben ik. En ik zal proberen je te vertellen wat je moet doen om een groep geestelijke medewerkers te vormen. Laat mij ze maar selecteren dan zul je ook geen last hebben van kwaadwillige geesten. Je moet niet proberen met iedereen te praten die zich eventueel tot je wendt, want dat zal je schade berokkenen en je zult niet in staat zijn de beste resultaten te bereiken. Ik zal je zeggen uit wie je groep moet zijn samengesteld: je grootmoeder, je moeder, Helen, professor Salyards, de heer Riddle en ikzelf; dat zijn er genoeg om je bij je onderzoekingen naar het spiritualisme te helpen.  

(*James vraagt: Zullen ze meedoen?*)

Ja hoor, ik zal ze laten komen, dan kan je ze het vragen.  

(*Grootmoeder, Ann Rollins:*)  

Ja, dat ga ik zeker doen. Jij zult een succesvol medium zijn, en niet naar seances hoeven te gaan zoals die waar je vrijdagavond heenging, omdat deze je niet echt verder helpen bij je zoektocht.  

(*Moeder*):  

Ja, ik doe ook mee. Zeker weten. En je zult geen last hebben van kwaadwillige geesten, want je vader en je grootmoeder zullen deze wel weghouden.

(*Professor Salyards:*)

Ja, dat ben ik echt, en ik zal een van je helpers zijn. Je zult mijn spreekbuis zijn bij overbrengen aan de wereld van de gedachten, die ik bekend wil maken over onderwerpen die van belang zijn voor de mensheid. Hou je goed en ik zal je spoedig mijn ideeën over dit leven laten opschrijven, en over wat ik als de waarheid heb ervaren over de Goddelijke Liefde enerzijds en de menselijke liefde anderzijds.  

(*Vraag de professor of hij een stukje poëzie schrijft.*)

Ik ben vanavond niet in de conditie en ook jijzelf bent te zwak om nog veel meer te schrijven. Ja, ik zal mijn gezicht op de foto laten zien, en dan zult u weten dat ik bij je groep hoor.  

(*De heer Riddle:*)

Ja, dat ben ik. En ook ik zal bij je groep horen. Je zult niet lastiggevallen worden door anderen dan degenen die je vader genoemd heeft. Ik zal je schrijven wat mijn opvattingen en gedachten zijn over het leven hier, zodat je begrijpt dat ik een geestelijk wezen ben die slechts op zoek is naar de waarheid. Je zult zien dat ik niet iemand ben die alles weet, maar dat ik zal proberen te leren wat mogelijk is en je zal vertellen over wat ik leer. Ja, en ik zal jullie laten zien, dat ik mijn snor en sikje heb, net als in mijn aardse leven.  

(*Vader*):  

Ja, je kunt naar de fotograaf gaan zodra je dat uitkomt en wij zullen er zijn en je zult ons allemaal zien. Ik zal mijn marine-uniform aan hebben. Dan zul je ervan overtuigd zijn dat ik leef.  

(*Aantekening van Padgett: Bij de seance van vrijdag jl. sprak J. Shellington mij aan en vroeg of hij zich bij mijn groep mocht voegen. Ik had toen nog niet eens aan een groep gedacht en had mij derhalve ook nog geen voorstelling gemaakt van de samenstelling daarvan. Ik suggereerde zijn naam aan mijn vader, die schreef:*)  

(*Vader*):  

Hij is niet van de spirituele soort die je van nut zal zijn, en ik denk dan ook niet dat het verstandig is dat hij zich bij ons voegt. Hij is nog te aardsgericht, maar zal wel spoedig vorderingen maken en dan kunnen we hem alsnog laten meedoen.  

Ga nu maar naar bed en rust uit.

Je vader,  

John H Padgett.
