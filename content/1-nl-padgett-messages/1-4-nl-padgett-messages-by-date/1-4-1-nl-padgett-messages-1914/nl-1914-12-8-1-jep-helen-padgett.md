---
title: "Mevrouw Helen Padgett beschrijft hoe zij haar gedachten via de heer Padgett overbrengt"
menu_title: ""
description: "Mevrouw Helen Padgett beschrijft hoe zij haar gedachten via de heer Padgett overbrengt"
date: 2023-09-01 06:00:01+00:33
draft: False
hidden: True
weight:
---
### Mevrouw Helen Padgett beschrijft hoe zij haar gedachten via de heer Padgett overbrengt

Helen Padgett - ontvangen door James Padgett op 8 december 1914, Washington, DC, USA.

Hier ben ik, Helen.

Ik zeg je dat jij jezelf alleen maar ongelukkig maakt als je probeert alles te weten te komen over de manier waarop ik je schrijf, want dat kan je niet. Je bent immers niet in staat mijn manier van werken te volgen, en ik kan het je niet volledig uitleggen. Maar ik zal het proberen - zo goed, als ik kan.

Als jij het potlood vastpakt, oefen ik al mijn kracht uit om het potlood te bewegen, zodat het precies schrijft wat ik denk. Maar om dat te kunnen doen, moet ik mijn gedachten door jouw hersenen laten lopen. Jij doet het denken niet, maar laat alleen mijn gedachten door je hersenen gaan, en de beweging van het potlood wordt veroorzaakt door de werking van jouw hersenen in samenhang met mijn kracht die ik op het potlood uitoefen. Je ziet dus dat jij de gedachte niet opwekt maar ze slechts overbrengt op je hand die ik in overeenstemming met mijn gedachte stuur. Jij hebt niet meer te maken met wat geschreven wordt, dan een elektrische draad te maken heeft met het overbrengen van de boodschap van de partij aan het ene eind van die draad naar de ontvangende partij aan het andere eind van die draad. Laat me het op een andere manier uitleggen. Als ik een gedachte heb, geef ik die via jouw hersenen door aan je hand, en vervolgens wordt mijn kracht gebruikt om jouw hand te bewegen - net zoals wanneer jij een eigen gedachte hebt en jouw kracht je hand stuurt om te bewegen.

Mijn gedachten zijn niet jouw gedachten en als ik denk vangt jouw geest de gedachte op, maar creëert deze niet zelf. Je moet dus accepteren dat ik het schrijven doe en niet jij, want ik schrijf soms over zaken die jij nooit zou kunnen schrijven ook al zou je het proberen. Hoe vind je dit ter geruststelling?

Maar om serieus te zijn: je zou zelf de dingen die ik schrijf, niet kunnen opschrijven zonder veel over de verschillende onderwerpen na te denken, want sommige ervan zijn je niet bekend zoals je zelf al vaak gezegd hebt. Laat het idee varen, dat je dingen schrijft die uitgaan van wat soms "je onderbewustzijn" genoemd wordt, want je hebt geen onderbewustzijn. En de wetenschappers die een dergelijk idee onderwijzen, zijn niet bekend met de echte wetten van het verstand. Het verstand is slechts het geestelijk bewijs van gedachten die samenkomen in de hersenen, maar die in werkelijkheid geen deel zijn van het stoffelijke ding, dat "wijze mensen" het onderbewuste zelf of onderbewustzijn noemen. Zoiets bestaat niet, en als ze hun verklaringen van zaken die ze niet kunnen verklaren, laten rusten op de bewering dat het "onderbewustzijn" deze gedachten verschaft, hebben ze het helemaal mis.

Alleen het stoffelijk brein levert gedachten, die het voortbrengt uit de waarneming van de zintuigen of uit de vermogens die in werking gesteld worden wanneer het verstand de basis van de gedachten vormt. Ik kan deze zaken niet goed uitleggen maar ik heb geprobeerd het zo duidelijk mogelijk te doen. Ja, ik vertel je dit vanuit mijn eigen waarneming en begrip van deze zaken. Wanneer je later mededelingen van de heer Riddle ontvangt [^1], zal hij de Wetten, die deze zaken regelen, vollediger en bevredigender kunnen uitleggen. Je moet hem maar gauw laten schrijven.

Ik bestudeer de wetten van de fysische en psychische wetenschappen, zodat ik je misschien kan helpen bij je onderzoek naar de ware verhouding tussen geestelijke wezens en stervelingen, en naar de wetten, die deze communicatie beheersen. Ja, mijn studie omvat het onderzoek van de wetten, die helderziendheid en geïnspireerde communicaties beheersen. Je zult ooit de gelegenheid krijgen om in elk van deze fasen ervaring op te doen, en ik wil in de gelegenheid zijn je dan zo goed mogelijk bij te staan zodat je tot de juiste conclusies kunt komen en die anderen zullen helpen de wetten die deze aangelegenheden beheersen te begrijpen.

Je ziet dus dat je vrouw zoveel van je houdt, dat ze bereid is te proberen deze zaken, waarvan men denkt dat ze alleen voor het mannelijke verstand bestemd zijn, te bestuderen om je te helpen ze duidelijker te begrijpen.

Maar terwijl ik hiermee bezig ben, zal ik die zaken ten volle blijven bestuderen die me een duidelijker inzicht zullen geven in die spirituele waarheden, die me dichter bij God en zijn Liefde brengen. Deze zijn absoluut noodzakelijk - de andere zijn belangrijk, maar niet noodzakelijk -, en erop gericht dat een ziel vroeg of laat de kennis bezit die haar één maakt met de Vader. De Liefde van God, die alle begrip te boven gaat, is het allerbelangrijkst om te leren bezitten.

Mijn huis is nu zo ontzettend mooi, dat mijn gevoel van geluk groter is dan ik je ooit kan duidelijk maken. Ook jij zult gelukkig zijn als je overgaat, want ik vul mijn huis met zulke mooie gedachten en zoveel liefde, dat - als je komt - jij je zult afvragen, hoe je vrouwtje in staat is zoveel schoonheid te kunnen vergaren en het huis met zoveel liefde heeft kunnen vullen.

Ja, naar de mate waarin ik meer van Gods Liefde in mijn ziel ontvang, wordt mijn huis mooier, en ik hoef niet in het huis te zijn om deze Liefde bij me te kunnen hebben. Die is permanent bij me, en als ik in mijn huis ben, wordt het huis een weerspiegeling van die Liefde. Het huis is niet mooi als de Liefde er niet is. Dus, zie je, het huis is voor zijn schoonheid afhankelijk van het bestaan van de Liefde. Mijn ziel is de schepper van mijn huis en zonder dat de ziel mooi is, zou het huis niet mooi kunnen zijn. Als ik mijn huis verlaat om naar jou te komen blijft het huis hetzelfde, want - hoewel mijn ziel bij me is en ook de Liefde die het mooi maakt -, toch behoudt het huis de weerspiegeling of, zoals je ook zou kunnen zeggen, de sfeer van die Liefde in zo'n mate dat de schoonheid van het huis niet door mijn tijdelijke afwezigheid vermindert.

Dus je ziet, het huis is duurzaam, hoewel het van de ziel afhangt om het zijn Schoonheid en Heerlijkheid te geven. Mijn huis is nog niet volmaakt, maar naarmate ik groei in Gods Liefde, zal het steeds volmaakter worden. Hoe meer Liefde ik heb, hoe mooier het huis is.

We zijn allemaal afhankelijk van de mate van Liefde in onze ziel voor het uiterlijk van onze huizen.

Laat het je streven zijn om al die Liefde te krijgen die je maar kunt krijgen, en als je erin slaagt evenveel te krijgen als ik heb, zul je één zijn met mij en ons huis zal van ons samen zijn. Doe je dat niet, dan zal ik moeten wachten tot jij dat wel doet, voor we samen als één kunnen leven. Probeer dus alle Liefde van God te krijgen, die je kunt. Als jij je gedachten alleen maar aan spirituele zaken wijd, en je ziel openstelt voor de instroom van deze Liefde door met al je zielsverlangen te bidden, kun je net zo snel vorderingen maken als ik. Dus, heb in hoge mate lief en wil in die mate ook bij mij zijn om te trachten vanuit het diepste verlangen van je hart deze Goddelijke Liefde te ontvangen.

Je eigen ware vrouw, Helen.
<small>

[^1]: Zie [het bericht](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-16-1-jep-ag-riddle/).