---
title: "De liefde van de Vader voor de heer Padgett zal hem helpen bij zijn materiële problemen"
menu_title: ""
description: "De liefde van de Vader voor de heer Padgett zal hem helpen bij zijn materiële problemen"
date: 2023-09-01 06:00:01+00:32
draft: False
hidden: True
weight:
---
### De liefde van de Vader voor de heer Padgett zal hem helpen bij zijn materiële problemen

Ann Rollins - ontvangen door James Padgett op 5 december 1914, Washington, DC, USA.

Hier ben ik, je grootmoeder.

Je moet niet zo terneergeslagen zijn. Bid tot God en Hij zal je zegenen. Probeer je niet door de dingen van materiële aard te laten afhouden van je liefde voor God. Je doet geen goed door zo veel aan de problemen van het aardse leven te denken.

Vertrouw op God! Hij zal voor je zorgen en je zult niet alleen gelaten worden om je zorgen te maken over zaken die van voorbijgaande aard zijn. Wijd meer van je gedachten aan God en geloof meer in Zijn Liefde en Zorg en Hij zal je meer helpen dan je kunt begrijpen.

Ja, zelfs wat hen betreft. Hij is niet zo zwak dat Zijn Liefde jou in die dingen niet kan helpen. Wees trouw aan Hem en aan jezelf en het zal je aan niets ontbreken voor je welzijn. Ik weet het want mijn levenservaring heeft me bewezen dat ik de waarheid spreek.

Ja, ik ben heel vaak bij haar (Nita). Zij is een goed meisje en heeft veel van Gods Liefde in haar hart. Zij probeert de ware Weg naar Zijn Liefde te leren en ze zal een heel spirituele vrouw worden als ze ouder wordt. Ja, dat zal ik doen en zij zal ook van jou houden want je bent nu voor haar zowel vader als moeder.

Ja, dat zul je, want ik zal je naar vermogen proberen te helpen. Geloof alleen en zij zal op school blijven en in de zomer naar jou toe komen en merken dat je haar ware en liefdevolle vader bent.

Je moet geloven dat wij met je communiceren en - als je dat doet - dat zonder twijfel te doen. Ik denk dat je dan ook niet meer naar die seances moet gaan. Die zijn meestal zo gemengd samengesteld dat je niet echt geholpen wordt door datgene waarmee je daar wordt geconfronteerd. Ja, ik zou je aanraden daarheen te gaan hoewel het naar mijn mening niet echt spirituele mensen zijn, toch zijn het goede geesten die hun bijeenkomsten bijwonen en zij zullen je ten goede komen op het vlak van je geloof.

Ja, dat doe ik, en jouw vrouw, je gids, White Eagle, en je vader zullen binnenkort in staat zijn met je te praten. Bright Star zal hierbij een grote hulp zijn. Zij is een heel spiritueel wezen en ik weet dat zij God liefheeft. Zij is weliswaar nog niet helemaal opgenomen in de Zegeningen van Zijn volle Liefde, maar ze doet haar uiterste best die te verkrijgen. Ja, dat is ze, hoewel veel Indianen erg spiritueel zijn. White Eagle is ook een heel spiritueel geestelijk wezen en leeft in de Vierde Sfeer. Hij is een sterk geestelijk wezen en schijnt veel aan je te denken. Hij zal je in alle noodgevallen beschermen en je kunt op hem vertrouwen. Hij is nog nooit de gids van iemand geweest en hij zegt dat hij niet eerder heeft geprobeerd Engels te leren maar dat hij het nu spoedig onder de knie zal hebben want hij doet daar alle moeite voor. Alleen moet je hem niet te vaak naar je laten schrijven want dat ligt niet in zijn aard.

Ja, dat zou kunnen. Hij is een krachtige gids in bepaalde opzichten, maar hij is niet iemand die al heel veel kan helpen in spirituele aangelegenheden. Hoewel hij zelf goed is kan hij je niet zo goed onderrichten in die zaken, die je op dit moment moet leren. Zij (de heer Riddle en professor Salyards) zijn niet zo spiritueel, maar hun kennis van bepaalde andere zaken in de geestenwereld zal je ten goede komen. Je moet je onderzoek niet beperken tot zuiver geestelijke aangelegenheden, want hoewel dat zaken zijn die absoluut noodzakelijk zijn, zijn er toch ook andere zaken die je moet leren, en wij stelden onze groep zodanig samen als we dachten dat die zou kunnen dienen voor het doel dat we voor ogen hebben.

Ik betwijfel of hij je in kennis van de Waarheid kan doen groeien, maar je kunt het uitproberen. Ik weet niet precies welke kracht hij heeft met betrekking tot fysieke aspecten, maar ik denk dat hij je wel met je gezichtsvermogen en lever kan helpen. Dus, laat hem proberen te doen wat hij zegt. Hij is eerlijk in zijn geloof en misschien lukt het hem.

Welterusten, mijn eigen lieve jongen.

Je liefhebbende grootmoeder, Ann Rollins.
