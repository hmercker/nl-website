---
title: "Helen verzekert de heer Padgett dat Prof. Salyards van hem houdt en dat hij het echt was die geschreven heeft"
menu_title: ""
description: "Helen verzekert de heer Padgett dat Prof. Salyards van hem houdt en dat hij het echt was die geschreven heeft"
date: 2023-09-01 06:00:01+00:43
draft: False
hidden: True
weight:
---
### Helen verzekert de heer Padgett dat Prof. Salyards van hem houdt en dat hij het echt was die geschreven heeft

Helen Padgett - ontvangen door James Padgett op 18 december 1914, Washington, DC, USA.

Hier ben ik, Helen.

Je hebt zeker een lange brief geschreven. Professor Salyards is erg in je geïnteresseerd en je moet geloven dat hij je schreef, want dat deed hij echt. Ik was de hele tijd dat hij schreef hier en werd erg ongeduldig, want ik wilde zelf ook iets zeggen. Hij vertelde de Waarheid, en je bent echt gemeen door te twijfelen dat ik dat doe. Wees dus een brave jongen en luister naar wat ik te zeggen heb. Je bent vanavond niet zo bezorgd en daar ben ik zo blij om, want als je zo was gebleven, vrees ik dat je ziek had kunnen worden.

Je ziet dat alles goed komt, precies zoals we je gezegd hebben. Je was zo bezorgd dat zelfs Jezus zich verwaardigde je gerust te stellen, zoals hij gisteravond deed. Jezus was zeker goed voor je om zo vriendelijk en liefdevol met je te praten. Hij zei je dat hij altijd voor je welzijn zou zorgen en dat doet hij ook echt. Ik geloof niet dat ooit een ander mens die verzekering rechtstreeks van hem gekregen heeft sinds hij in de geestenwereld aankwam.

Hij is degene die je moet geloven en als je dat doet, weet je niet tot welke hoogten je kunt stijgen, want hij schijnt zoveel van je te houden dat ik denk dat hij alles zal doen wat je maar wenst, mits het maar niet in strijd is met zijn ideeën over wat goed voor je is. Vertrouw dus alleen op hem en ik zeg je dat het je nooit aan iets zal ontbreken, noch in het aardse leven, noch in dit leven. Hij probeert je nu te helpen met de ontwikkeling van je geestelijke natuur zodat je zijn werk kunt doen. En als je in dat opzicht een beter mens geworden bent, zal hij je de boodschap schrijven, zoals hij je heeft toegezegd. Laat me je helpen om volledig in zijn beloften te geloven.

Ja, ik weet het, maar ze zullen snel voorbijgaan, en dan zul je beseffen, wat het is om een God en een Jezus te hebben, en een kleine vrouw die van je houdt. Ik ben de minste, maar ik hou van je met alle liefde die ik heb, en dat moet je beseffen.

(Vraag gesteld over professor Salyards zielspartner)

Hij heeft het nooit geprobeerd naar ik aanneem, want als hij dat wel gedaan had, zou hij haar gevonden hebben. Het feit is, dat hij niet aan zielspartners dacht tot hij meer met ons in contact kwam - en dan nog, neem ik aan, dat hij niet voldoende over de zaak nadacht maar dat weet ik niet. De geestelijke wezens vinden hun zielspartners niet meteen - sommigen zelfs pas na lange jaren, naar ik vernomen heb. Ja, dat zal ik doen, en de volgende keer als hij schrijft, zal hij je vertellen dat hij ontdekt heeft wie ze is, want ik zal zoeken in dat boek van levens waar jij van gehoord hebt, en als ik het weet het hem vertellen en dan zal hij op zijn beurt dat jou melden.

Hij twijfelt nog, maar ik denk dat hij het licht begint te zien, en je moet voor hem blijven bidden. Laat je niet storen door de gedachte dat hij zelf niet bidt, want dat doet hij wel, en je moeder doet haar best hem ervan te overtuigen dat hij door te bidden op de goede weg is - en dat hij weldra het Licht zal zien dat hem naar Gods Liefde zal leiden.

Hij is wonderbaarlijk in zijn ernst en verlangen om over de zaken betreffende dit leven te leren, en zodra hij overtuigd is van de Waarheid van de Nieuwe Geboorte, zal hij snel vorderingen maken, want hij zal niet rusten voordat hij krijgt wat er maar voor hem te verkrijgen valt. Laat je beste en meest liefdevolle gedachten naar hem uitgaan.

Ja, soms, maar hij is niet zo erg overtuigd over wat ik weet van de noodzaak om te leren zijn hart aan God te geven, voor wat betreft de kennis daarover van je moeder en grootmoeder, en dus praat ik er niet zo vaak met hem over. Toch schijnt hij te denken dat ik iets meegemaakt moet hebben waardoor ik er zo anders uitzie dan toen hij me voor het eerst in dit leven zag.

Ja, hij vertelde je net wat je vader zei en wat je moeder hem antwoorde. Je vader was een ziel die in hoge mate hield van de dingen van de aarde en graag toekeek naar het plezier van het aardse leven, zoals de professor je vertelde. Toch was hij ook zo goed dat hij de Liefde van God in hoge mate besefte en je er heel doeltreffend over kon schrijven. Maar hij genoot er niet zo van, als je uit de manier waarop hij schreef zou kunnen opmaken. Maar nu weet hij het, en als hij je weer schrijft en je vertelt van de Liefde van zijn Vader, mag je aannemen dat hij ervaart waar hij over schrijft. Hij is mijn eigen lieve papa en ik hou heel veel van hem. Hij is zo vriendelijk en liefdevol, dat ik mij er niet over verwonder dat zijn zielspartner zo veel van hem houdt. En ik geloof dat jij op hem moet lijken, want ik hou meer van jou dan zij van hem. Zij is het misschien niet met mij eens, maar dat kan ik niet helpen. Ik blijf toch bij wat ik zeg.

Ik heb zijn gedicht gezien en ik weet dat hij het geschreven heeft, maar ik begrijp niet waarom hij het niet aan jou kan schrijven zonder dat jij leert meer van hem te houden. Het lijkt me onverklaarbaar, want ik zie niet in hoe het gebrek aan meer liefde van jouw kant hem er mogelijk van kan weerhouden het gedicht aan jou te schrijven.

Hij zal er nog wel niet aan toe zijn of hij voelt zich er misschien verlegen bij, maar ik zal met hem praten en hem aansporen het toch te doen. Misschien vindt hij het nu niet van voldoende belang, nu hij tot naar een hogere sfeer is opgeklommen, maar ik zal het uitzoeken en je laten weten.

Ik zal hem vertellen, wat je zegt. Vanavond niets meer - behalve, dat White Eagle zegt, dat je niet meer schijnt te willen dat hij je behandelt, omdat je hem daar geen gelegenheid toe geeft. Hij zegt, dat je in orde bent en dat hij je vanavond zal behandelen, als je klaar bent met lezen. Hij is er klaar voor. Dus stel hem niet teleur.

Je eigen liefhebbende,Helen.
