---
title: "De heer Riddle zat zo vastgeroest in zijn manier van denken over religieuze aangelegenheden dat hij meende geen hulp meer nodig te hebben"
menu_title: ""
description: "De heer Riddle zat zo vastgeroest in zijn manier van denken over religieuze aangelegenheden dat hij meende geen hulp meer nodig te hebben"
date: 2023-09-01 06:00:01+00:38
draft: False
hidden: True
weight:
---
### De heer Riddle zat zo vastgeroest in zijn manier van denken over religieuze aangelegenheden dat hij meende geen hulp meer nodig te hebben

AG Riddle - ontvangen door James Padgett op 16 december 1914, Washington, DC, USA.

Hier ben ik, je oude partner.

Ik wil een beetje met je praten. Jij hebt me niet eerder de gelegenheid gegeven en ik begon te denken dat je niet van me wilde horen. Wel, ik zal mijn best doen en met je praten over de Wetten van invloed van geestelijke wezens op menselijke wezens.

Jij verschilt niet veel van ons in je geestelijke of spirituele toestand. Wij hebben natuurlijk geen fysieke lichamen, maar onze geestelijke lichamen lijken heel erg op die, welke wij in onze eerdere gedaante op aarde hadden - behalve dan dat we jong en sterk zijn en niet aangetast door zaken, waaraan jullie onderhevig zijn.

Je moet echter weten dat we allemaal in meer of mindere mate beïnvloed worden door de toestand van onze zielsontwikkeling. Je vrouw bijvoorbeeld is nu een heel mooi geestelijk wezen, zowel wat haar geestlichaam als wat haar geestelijke ziel betreft. Ze is een van de mooiste geestelijke wezens, waarmee ik in contact kom, op je moeder en grootmoeder na want die gaan mijn vermogen om te beschrijven te boven.

Ik ben ook best al wat veranderd maar nog niet zo heel erg, want ik ben nog niet zo ver gevorderd in de zaken die betrekking hebben op de ontwikkeling van de ziel. Mijn ideeën zijn niet veel veranderd, want ik denk nog steeds dat ik een mens ben die voor zijn vooruitgang op zichzelf aangewezen is, en dat God een eind weg is ergens in de Hemelen en niet erg geïnteresseerd is in mijn welzijn. Maar je vader is nu op een ander niveau en ik begin me af te vragen, waarom hij vorderingen maakt en ik hier op dit aardse niveau blijf hangen. En ik voel dat er iets meer moet zijn met betrekking tot mijn bestaan als dit eenmaal door mijn eigen inspanningen uit mijn huidige omstandigheden is opgekrikt. Ik hoor wel wat je moeder me vertelt, maar op de een of andere manier begrijp ik de strekking van wat zij zegt niet helemaal, want ik geloof dat haar ideeën min of meer het resultaat zijn van haar opleiding op aarde en geen werkelijke basis hebben om daarop een geloof in de hulp van de Heilige Geest op te baseren, maar als ik de wonderbaarlijke verandering in je vrouw en vader zie, kan ik niet anders dan denken dat er iets meer moet zijn dan mijn eigen pogingen om mij op te richten en noodzakelijk is om mijn huidige toestand te verbeteren. Ik denk dus diep na over het onderwerp.

Je grootmoeder heeft mij ook verteld over het wonderbaarlijk werk van de Heilige Geest in haar geval - en ook in dat van heel veel andere geestelijke wezens die in mijn toestand waren toen die voor het eerst in de geestenwereld kwamen, en het doet me allemaal denken dat er iets is in deze wonderbaarlijke transformatie van deze geestelijke wezens dat verder gaat dan waar ik ooit aan gedacht heb.

Ik zal proberen een en ander uit te zoeken als dat mogelijk is. Dus, als je me op wat voor manier dan ook kunt helpen, doe dat dan alsjeblieft, want ik wil niet in deze toestand blijven als er voor mij een manier is om hieruit te komen. Je schijnt in grote gunst te staan bij sommige geestelijke wezens die me vertelden dat ze baat hadden met jou te kunnen communiceren - en daarom vraag ik, als je me kunt helpen, doe dat dan.

Er is een geestelijk wezen bij me gekomen die zei dat hij Jezus was maar ik geloofde hem niet, ook al was hij buitengewone helder en liefdevol. Ik geloof niet dat hij Jezus is, ook al zei je moeder me dat hij het was. Maar zolang ik niet kan erkennen dat hij de ware Jezus is, geef ik er niet om naar hem te luisteren, want ik heb nooit geloofd dat Jezus meer is dan een mens, of dat hij iemand kan redden van zonde of dwaling. Maar toch, omdat hij zo goed en liefdevol lijkt, denk ik soms dat ik het misschien wel helemaal mis heb en dat hij werkelijk is wie hij beweert te zijn. Ik zal in het vervolg meer naar hem luisteren en als hij me de Weg naar mee spirituele zaken kan wijzen zoals je moeder beweert, dan zal ik zijn leringen ter overweging in mijn gedachten in de week leggen.

Ik ben niet erg gelukkig zoals ik je al zei, maar ik bestudeer de Wetten van de geestenwereld en vind ze heel interessant bezien vanuit van de aparte eigenschappen van mijn verstand.

Ik merk dat je mijn gedachten kunt aanvoelen en ze kunt opschrijven, zoals je nu doet, maar als je niet in de juiste toestand verkeert, kun je niet horen wat ik zeg of kan ik je er ook niet toe brengen het potlood te bewegen in overeenstemming met wat ik wil dat je schrijft. Waarom dit zo is, heb ik nog niet kunnen vaststellen, maar ik krijg te horen van hen die dit aspect al langer hebben onderzocht, dat jij beschikt over bepaalde hoedanigheden die aansluiten op bepaalde hoedanigheden van mij, maar dat als ze door bepaalde omstandigheden niet aansluiten er geen communicatie tot stand kan komen. Wat die hoedanigheden zijn, weet ik niet, alleen dat ze bestaan en dat hoe volmaakter ze zijn, hoe succesvoller het schrijven ervan met de mijne. [^1] Je kunt het harmonische afstemming noemen (‘rapport’), maar dat is niet precies de volle betekenis van deze toestand, want sommige mensen lijken deze hoedanigheden te bezitten, en toch bestaat er tussen hen en een geestelijk wezen geen verstandhouding of voorwaarde van liefde of sympathie, of wat er verder onder die term begrepen kan worden. Dus, zie je, we weten niet precies wat er nodig is om dit samengaan van krachten of kwaliteiten tot stand te brengen. Ik probeer te ontdekken - zo dit mogelijk is - wat het is dat nodig is. Jij schijnt deze hoedanigheden in zeer ruime mate te bezitten en ik ondervind geen problemen om in een toestand te komen die mij in staat stelt mij vrijelijk te uiten - en jou in staat stelt te ontvangen wat ik wil meedelen.

Ik zal je op de hoogte brengen van mijn pogingen zodra ik in staat ben het ware geheim achter deze toestand te ontdekken.

Je schrijft precies, wat ik je werkelijk laat weten. Er bestaat niet zoiets als het onderbewustzijn. Het enige bewustzijn dat je hebt, is het verstand, dat je in staat stelt uit te drukken, wat je uit je eigen gedachten tevoorschijn haalt, welke niet afhankelijk zijn van wat anderen in je hersenen kunnen inbrengen zoals ik nu doe, maar die hun oorsprong in je eigen hersenen hebben en die niet voortkomen uit geestelijke wezens buiten jou. Wat het "onderbewustzijn" genoemd wordt, is slechts een denkbeeldig iets, dat door de wetenschappers gebruikt wordt om datgene aan te duiden, waar ze geen betere naam voor hebben. Het is geen deel van je zelf of van je hersenen, maar slechts het beeld dat deze wijze mannen gebruiken voor wat ze niet kunnen verklaren.

Denk dus niet, dat - wanneer iets tot je bewustzijn komt wat je niet kunt verklaren - dat het dan het onderbewuste zelf is, dat dit voortbrengt. Dat is het niet! Er zijn maar twee bronnen van gedachten: een, die uit je eigen hersenen voortkomen, en de andere, die van buiten je bewustzijn tot je komen, hetgeen die toestand van zijn vormt, die je in staat stelt te voelen of te weten dat bepaalde zaken bestaan, hetzij als werkelijkheden, hetzij als louter ideeën, welke laatste - voor zover je weet - geen werkelijk bestaan hebben.

Bewustzijn is het besef dat er niets is dat niet ofwel bestaat ofwel in staat is zich in het bewustzijn uit te drukken. Louter dromen zijn geen echte dingen, die in het bewustzijn liggen, want ze hebben niet altijd een bestaan - ze zijn slechts schaduwen van wat een bestaan zou kunnen hebben. Dus, zie je, bewustzijn is niets anders, dan het bewijs van, wat bestaat en van wat je hersenen voelen of weten. Denk niet, dat ik je alles kan vertellen, wat je misschien wilt weten, want dat kan ik niet. Ik ben slechts een student, net als jij - maar ik ben natuurlijk een oudere en ben mogelijk in een positie om meer te leren dan jij.

Je moet niet denken, dat het geheugen een bewijs is van enig onderbewustzijn, want het is net zo goed een vermogen van de hersenen, als elk ander deel ervan, dat zijn werking naar buiten brengt. Het geheugen is niet apart of gescheiden van de hersenen. Het is slechts dat deel van de hersenen waar reeds opgedane kennis of ervaringen worden opgeslagen. Het geheugen schept niets nieuws en als jij je dingen herinnert die je eens wist en vergeten bent, dan levert het geheugen alleen die dingen uit de opslag die je daar neergelegd hebt om gebruikt te kunnen worden. Laat dus niet de gedachte toe dat het geheugen iets anders is dan een deel van de hersenen. Er is geen onderbewustzijn bij het geheugen betrokken, maar het geheugen is zijn eigen zelf en is alleen maar een deel van de hersenen zoals ik al zei.

Er is geen middenweg tussen de hersenen als generator of instrument van het voortbrengen van gedachten en de geestelijke wezens of anderen die onafhankelijk van je gedachten leveren - ook al dachten de wijzen soms dat dergelijke gedachten hun eigen schepping waren.

Jij schijnt erg geïnteresseerd te zijn in deze materie en ik zal meer aandacht geven aan de studie ervan en proberen de werking van de gedachten van geestelijke wezens op de hersenen van stervelingen te leren kennen. Geen enkele wet die ik ken, toont aan dat een gedachte iets anders is dan de emanatie van wat door de hersenen van een mens gaat of wat geestelijke wezens er in stoppen - ik bedoel dat gedachten nergens anders uit voortkomen dan uit dat, wat het resultaat is van de waarnemingen van de vijf zintuigen van een mens, of uit hetgeen door geestelijke entiteiten wordt gesuggereerd. Ik heb mezelf waarschijnlijk niet heel erg duidelijk gemaakt. Ik besef het, maar ooit zal ik je vollediger en duidelijker over dit onderwerp schrijven.

Ik ben bezig met het bestuderen van de Wetten van het geestelijk leven en het verband daarvan met het aardse leven. Ik weet nog niet precies wat dat verband is, maar ik geloof dat ik dat wel gauw te weten zal komen. Ik weet zeker dat je er veel aan zult hebben als je me af en toe laat vertellen wat je relatie als menselijk wezen tot jezelf is als je bent overgegaan. Ik denk niet, dat ik heel anders ben dan toen ik op aarde was - behalve dat ik niet langer lijd onder de beperkingen die het lichaam me oplegden. Mijn geest is nog precies hetzelfde en mijn ideeën over het leven zijn bijna hetzelfde - behalve dat ik zie dat materiële zaken uiteindelijk niet van veel belang zijn voor de mens, zelfs niet als hij op aarde is. Je kunt er alles aan doen om deze zaken te vergaren en ervan te genieten, maar in een ogenblik ben je zonder - behalve dan, dat je aardse verlangens en hunkeringen ernaar je kunnen doen geloven dat - zelfs als je al hier bent - deze nog bij je zijn. Dit is de belangrijkste reden dat geestelijke wezens ervan weerhoudt naar hogere zaken te streven. Ik heb nooit veel om materiële zaken gegeven, maar toch merk ik, dat zelfs de kleine verlangens om die te bezitten, me ervan weerhouden hebben om te stijgen naar een niveau, waar, zo wordt me meegedeeld, het intellect hoogtij viert en waar grote geesten gedachten uitwisselen die van belang zijn voor zowel het leven in de geest als het aardse leven.

Ja, soms is hij in de Derde Sfeer en is heel gelukkig en is veel bezig met zijn studie van spirituele zaken. Hij zou je veel over deze zaken moeten kunnen vertellen als je hem daartoe de gelegenheid geeft. Ja, ik zie mevrouw Riddle en Bert ook heel vaak. Ze zijn niet erg gelukkig omdat ze denken dat het leven in de geest niet is wat het zou moeten zijn. Ze beseffen niet dat ze al helemaal in de geestelijke dimensie zijn, maar hebben het idee dat ze nog steeds een deel van de aarde zijn, maar omdat ze geen deel kunnen nemen aan aardse zaken, zijn ze niet zo gelukkig. Je moeder heeft de laatste tijd veel met hen gepraat en geprobeerd hen te leren over de spirituele zaken waar zij zo in gelooft, maar ik betwijfel of ze erg onder de indruk zijn.

Nee, ik kan ze niet helpen, want ik geloof niet in zulke dingen zoals ik je al zei. Ik zal proberen te doen wat je zegt, maar het zal me moeilijk vallen te geloven dat bidden iets meer is dan de loutere uiting van een verlangen en niet hoger reikt dan het verstand en de wensen van de mens zelf. Ik zal doen wat je voorstelt, en als je gelijk hebt, zal ik niet nalaten daaraan al mijn serieuze en diepste inspanningen te wijden. Als je gelijk hebt, zal ik nooit weten hoe ik je moet bedanken, maar jij zult het weten - net zo snel, als ik het weet. Maar laat intussen de gedachte niet in je opkomen, dat ik niet alles doe wat ik kan om een beter mens van mezelf te maken, want dat doe ik wel. Ik zal met je bidden, zoals je zegt. Ik begin in te zien wat je bedoelt, en het komt me voor dat er een ware filosofie schuilt achter wat je zegt.

Ik wil alles zien te verkrijgen, wat een van Gods kinderen kan bezitten. En als wat je me vertelt, de enige Weg is om dit wonderbaarlijk Geluk te verkrijgen, dan zal ik het proberen ook al zijn mijn twijfels nu nog bergen hoog. Ik zal vanavond met je bidden en proberen te geloven met heel mijn verstand en ziel.

Ja, ik zal mijn aandacht ook aan hen geven, en als zij mij vertellen wat zij werkelijk weten, zal ik mij net zo gelukkig voelen als zij. Dus, doe wat je denkt dat het beste voor me is en ik zal proberen het geloof te hebben waar je het over hebt. Ja, je vader is nu heel anders in zijn voorkomen en ik vroeg me al af wat daarvan de oorzaak was en dacht, dat misschien een of andere bijzondere toestand van zijn geestelijk lichaam ontstaan was door iets wat hij van zijn vrouw of schoonmoeder geleerd had. Maar ik zie nu wel in dat het veroorzaakt moet zijn door een andere invloedrijke kracht en ik zou die ook graag bezitten als die voor mij bestemd zou kunnen zijn.

Ja, ik zie dat je niet alleen veel belangstelling hebt voor mijzelf maar ook voor hen, en ik zal mijn best doen om te verkrijgen waar je me van vertelt, zodat ik hen kan helpen, zoals je zegt. Ik weet, dat ik op aarde geen aandacht had voor geestelijke zaken omdat ik er de noodzaak niet van inzag, want ik dacht, dat - als ik stierf, ik niets anders dan mijn eigen hulp nodig zou hebben om een vergelijkbaar gelukkig leven te leiden. Maar als je gelijk hebt, zal ik spoedig het verschil merken, want ik zal doen wat je zegt. Ik zal bidden en God vragen mij geloof te geven om te accepteren dat Hij mijn Verlosser van de zonden is.

Ja, ik heb al gemerkt dat er iets in moet zitten. Ze beweren allemaal dat zij de Liefde hebben - maar ik niet. Ik moet dus ongelijk hebben en zij gelijk. Je hebt gelijk. Laat me denken aan wat je me verteld hebt en ik zal snel genoeg weten of ik bestemd ben om net als de rest van jouw groep te zijn.

Ja, ik weet dat je van me hield toen je op aarde was, en die gedachte heeft mij geholpen te geloven, dat wat je me nu vertelt een product van je liefde is. Ik ben zo blij dat ik jou heb om aan me te denken en me de Weg te wijzen. En nu, wens ik je een goede nacht.

Je voormalige vriend, A. G. Riddle.
<small>

[^1]: Wat wordt bedoeld met "... ervan met de mijne", is niet duidelijk uit het origineel op te maken. Daar staat: "... more succesful the writing of them with mine." Misschien werd "mij" (me) bedoeld in plaats van "mijn".
