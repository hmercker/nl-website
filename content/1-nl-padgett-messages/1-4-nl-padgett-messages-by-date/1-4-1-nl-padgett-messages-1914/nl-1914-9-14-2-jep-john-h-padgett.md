---
title: "Padgett's vader verzekert dat het Jezus was die op zaterdag had geschreven"
menu_title: ""
description: "Padgett's vader verzekert dat het Jezus was die op zaterdag had geschreven"
date: 2023-09-01 06:00:01+00:08
draft: False
hidden: True
weight:
---
### Padgett's vader verzekert dat het Jezus was die op zaterdag had geschreven

John H Padgett - ontvangen door James Padgett op 14 september 1914, Washington, DC, USA.

Hier ben ik, je vader.

Ik ben gelukkig, en je moeder ook, en jij bent geestelijk nu heel wat verder dan toen je nog een jonge knaap was. Je begint de ware leer van de Bijbel te onderkennen. Ontvang je leringen in het licht van Christus want Hij is de Waarheid en de Weg en het Licht.

Het was echt Jezus van de Bijbel die op zaterdagavond naar je toe kwam. Ik weet het, want ik was erbij en weet dat hij het was. Hij is geen bedrieger die zich voordoet als de ware Christus zoals je vriend schijnt te denken, maar hij was Jezus van Nazareth en hij is de enige in de hele geestenwereld die een dergelijke bijzondere uitstraling van Liefde en Waarheid heeft. Hij is die ene ware zoon van God, die jou en je vriend kan redden van je zonden. Geloof in hem en laat de leringen of valse beweringen van andere geesten je er niet aan doen twijfelen of hij wel de ware Christus is; houd zijn Liefde steeds fris in je hart. Hij zal weer tot je komen - en ook tot de heer Colburn, mits die maar wil geloven en oprecht tot hem wil bidden. Er is geen sprake van een geestelijk wezen dat hem imiteert, zoals de heer Colburn denkt. Hij is de ware Jezus die aan het kruis gehangen werd en weer opstond uit de dood. Laat je niet misleiden door kwaadwillige geesten die zeggen dat Hij niet naar jou of je vriend kan komen. Hij is jullie vriend en redder en hij houdt van jullie beiden als zijn jongere broers. Geef je liefde aan God en Hij zal je de Weg naar Verlossing wijzen.

Jezus is de Persoonlijkheid die de gedaante van mens aannam en op de aarde leefde, en de Waarheden van God onderwees. Christus is de som van de Waarheden, die Jezus onderwees, en deze Waarheden zijn eeuwig van aard en zij zullen de mensheid van hun zonden redden. Hij is een geestelijk wezen net als wij, maar hij staat zo ver boven ons in spiritualiteit en de Kennis van God dat wij allen die in God geloven naar hem opzien als onze leraar en redder van onze zonden.

Geloof dat hij je verlosser is - en je zult niet teleurgesteld worden. Laat zijn liefde voor jou je op de ware Weg naar Eeuwig Leven en Geluk houden.

Tot ziens en God zegene je, je vader.
