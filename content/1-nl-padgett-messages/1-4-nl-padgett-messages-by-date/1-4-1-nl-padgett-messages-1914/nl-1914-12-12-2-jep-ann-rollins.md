---
title: "Het belang om de Goddelijke Liefde in de ziel te ontvangen"
menu_title: ""
description: "Het belang om de Goddelijke Liefde in de ziel te ontvangen"
date: 2023-09-01 06:00:01+00:36
draft: False
hidden: True
weight:
---
### Het belang om de Goddelijke Liefde in de ziel te ontvangen

Ann Rollins - ontvangen door James Padgett op 12 december 1914, Washington, DC, USA.

Hier ben ik, je grootmoeder.

Ik wil je meer vertellen over de dingen van de geest, want dat zijn de belangrijke zaken die je moet weten. Je bent heel dicht bij het Koninkrijk en als je blijft proberen meer van Gods Liefde in je ziel te ontvangen, zul je spoedig de volle Vreugde en Vrede onderkennen die bij dergelijk Bezit horen. Probeer je hart meer van Zijn Liefde te laten ontvangen, want Hij is altijd bereid en wacht om je Zijn Liefde te schenken. Hij is de Ene Liefhebbende Vader voor jou om naar te verlangen en bij je te hebben bij al je gedachten en aspiraties. Laat de zorgen van het leven je er niet van weerhouden om lief te hebben en te geloven, dat Hij wil dat je één wordt met Hem vol Liefde en Genade. Hij wacht niet alleen tot je Zijn Liefde in je hart laat stromen, maar Hij klopt permanent op de deur van je hart, opdat je opendoet en Hem binnenlaat.

Wees trouw aan je hoogste spirituele verlangens en je zult spoedig ervaren dat je dat in je ziel hebt ontvangen wat je volmaakte Vrede en Geluk zal schenken. Je begint nu pas te leren dat je moet voelen dat je Vader zo dicht bij je is dat Hij een deel van je leven en wezen moet worden. Als die Liefde volledig bezit van je genomen heeft, zul je weten dat je zijn eigen ware zoon bent met wie Hij zich verzoend heeft, net als allen die tot verwezenlijking van deze Liefde gekomen zijn. Twijfel dus niet of je zo'n zoon van je Vader kunt worden, want ik zeg je dat ik uit eigen ervaring de pracht ken van het leven in de gunst van Zijn Zegen.

Wees mijn eigen lieve jongen en tracht deze Liefde te verkrijgen. Je moet je door de aangelegenheden van je aardse leven niet laten afhouden van de hogere zaken, die de Vader voorbereid heeft je te geven. Je zult spoedig beseffen, zoals ik al weet, dat de enige zaak die het echt waard is na te streven deze geestelijke Liefde van de Vader is. Wees daarom zo gewetensvol en attent mogelijk om deze Kennis te verkrijgen en deze zal tot je komen in al haar Schoonheid en overtuigende Kracht. Ik zou zo graag willen dat je het Werk van de Heilige Geest onder zowel de mensen als de geestelijke wezens kon zien, want dan zou je er niet meer aan twijfelen dat God een God van Liefde is, en niet een van boosheid of vergelding.

Blijf bidden, want dat is het enige manier om de Liefde van God te ontvangen. Zonder gebed kunnen de mensen het antwoordend oor van Vaders Genade niet bereiken. Hij hoort alleen de boetvaardige, want Hij accepteert niemand die Hem niet waarlijk en oprecht zoekt. De mens heeft een vrije wil om de Liefde van God aan te nemen of te verwerpen - en zolang hij zijn wil niet uitoefent op een manier waaruit blijkt dat hij die Liefde wenst, zal die hem niet gegeven worden. Geen mens wordt ooit gedwongen om God lief te hebben of om Gods Liefde in zijn hart te laten komen.

De Liefde van God kan niet omschreven worden, want die gaat alle begrip te boven, maar het resultaat van die Liefde wanneer ze in de ziel van de mensen is, kan gezien en gevoeld worden, in de buitengewone schoonheid van de gelaatsuitdrukkingen van de mensen zowel als in hun wonderbaarlijk gevoel van geluk.

Geen angst voor de dood of wat dan ook dat angst veroorzaakt, kan mogelijk bestaan waar deze Liefde is. Het is geen Liefde die gevoelens van jaloezie of afgunst toelaat, want ze is zo volmaakt en de ziel volledig vullend, dat er onmogelijk plaats kan zijn voor iets anders dan haar eigen grote zelf. Ik weet dat de Liefde van God het enige is, dat de mens overgelukkig kan maken - zolang hij op aarde is als ook nadat hij is overgegaan.

Mijn liefde voor Hem is zodanig dat ik al Zijn schepselen liefheb, of ze nu heiligen of zondaars zijn. En dat is het verschil tussen de Liefde die Hij in zijn kinderen opwekt en de liefde die onder mensen en geestelijke wezens bestaat, die niet Zijn Liefde ten grondslag hebben. Wees er zeker van dat geen mens volmaakt gelukkig kan zijn zonder deze Goddelijke Liefde.

Je vrouw vordert heel snel op de weg naar deze volmaakte Liefde. En ik denk dat zij mij binnen korte tijd in mijn sfeer zal vergezellen, want ze laat niets tussen haar pogingen komen om de grootst mogelijke hoeveelheid van deze Liefde te bezitten. Het is wonderbaarlijk hoe haar geloof gegroeid is sinds ze er voor het eerst van overtuigd raakte dat ze de Liefde van de Vader zou moeten zoeken om één met Hem en volmaakt gelukkig te worden. Je moet proberen dit geloof te verkrijgen om samen met haar vorderingen te boeken, zodat - als je overgegaan bent - jullie samen verder vooruit zullen gaan in zielsontwikkeling en echtelijke liefde. Zij is nu in de Derde Sfeer zoals zij je verteld heeft en zij is nu al bijna zover dat zij die sfeer verlaten kan om met je moeder samen naar de Vijfde Sfeer te gaan waar haar Geluk nog veel groter zal zijn.

Zij houdt zoveel van je, dat je wel moet voelen dat zij wil dat je bij haar bent in al haar Geluk. Zij is niet dezelfde Helen meer als toen ze op aarde leefde, maar is zo erg veranderd dat je moeder zegt dat haar verschijning zo verschillend is als de aarde van de Hemel. Zij is niet alleen veranderd in haar uiterlijk, maar ook in haar temperament en haar verlangens naar die zaken, die de voortgang van de ziel stimuleren.

Laat haar je vertellen over haar liefde voor jou, dan moet je wel geloven wat ze je vertelt, want zij is niet langer in staat is iets anders te spreken dan de Waarheid. Haar liefde voor jou is zo groot dat ik me soms afvraag hoe dat kan, want hoewel we allemaal van je houden, net zo goed als van onze zielspartners, toch lijkt zij zo'n intense liefde voor je te voelen dat wij allen vol verbazing zijn.

Wij denken dat haar natuur zo intens is, dat ze niets kan doen dat niet voortkomt uit haar sterke en diepgewortelde instelling - of liever nog, uit een energie die geen beperkingen kent wat betreft inspanning of kracht. Maar terwijl zij zo intens van je houdt, wordt haar liefde voor God niet in het minst verstoord, want zoals zij haar hele ziel overgeeft om jou lief te hebben, wijdt ze die ook aan haar liefde voor God. En als je bent overgegaan, zul je in haar hart zo'n liefde voor jou aantreffen zoals wij die zelden in de geestenwereld voor zielspartners zien.

Maar je moet hieruit niet afleiden dat wij niet ook intens liefhebben, en de liefde die we allemaal voor onze zielspartners koesteren, is bijzonder groot en diep - ik kan je dat bevestigen. Maar zij lijkt bijna verteerd te worden door deze liefde voor jou, en je mag nooit iets doen om haar te kwetsen of haar het gevoel te geven dat je het niet wilt of niet verdient.

Mijn lieve jongen, wij moeten nu stoppen met schrijven, want je bent niet langer in de conditie om nog meer te schrijven. Ik zal dus zeggen: goedenacht en God zegene je en beware je in Zijn Liefde en Zorg.

Je liefhebbende grootmoeder, Ann Rollins.
