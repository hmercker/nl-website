---
title: "Rechter Syrick en kolonel Woods, geloven beiden in het spiritualisme"
menu_title: ""
description: "Rechter Syrick en kolonel Woods, geloven beiden in het spiritualisme"
date: 2023-09-01 06:00:01+00:45
draft: False
hidden: True
weight:
---
### Rechter Syrick en kolonel Woods, geloven beiden in het spiritualisme

Helen Padgett - ontvangen door James Padgett op 20 december 1914, Washington, DC, USA.

Hier ben ik, Helen.

Ik ben gelukkig en ik ben zo blij dat jij je zoveel beter voelt. Jij bent nu in een goede gemoedstoestand en ik heb het gevoel dat je begint geloof te hechten aan wat we je verteld hebben. Jij zult spoedig vrij zijn van je zorgen, en dan zul je in een zodanige geestelijke conditie verkeren dat je in staat zult zijn de boodschappen van de Meester te ontvangen, want hij wacht op je om dat te doen.

Je moet je geest niet weer in de toestand brengen waarin deze de afgelopen twee weken verkeerde, want dat belemmert de overdracht van onze mededelingen heel erg, en daarnaast ook je vermogen om je beroep uit te oefenen.

Je zult in staat zijn te realiseren wat je voor Nita wilt doen, en dan zul je zien dat wij veel kunnen doen om je bij te staan ook in materiële zaken, naast de geestelijke. Wees alleen trouw aan en geloof in wat we je zeggen en het zal je goed gaan. Laat me je dus niet weer in een moedeloze toestand aantreffen, anders zal ik niet meer zo veel van je houden.

Je hebt een heel plezierige dag gehad in je omgang met de mensen die in het spiritisme geloven, en ik ben blij dat je de dag doorbracht met rechter Syrick en kolonel Woods. Hij is een heel grote aanhanger van het spiritisme, maar hij weet niets van de spirituele kant ervan. Hij denkt, dat het feit dat zijn geestenvrienden met hem communiceren, alles is wat er te leren valt of om tevreden mee te zijn. Zijn vrienden waren vandaag bij je en ze zijn niet afkomstig uit de hogere sferen, maar het zijn wel goede geestelijke wezens en ze schijnen heel gelukkig te zijn in hun omstandigheden. Hij zei je de waarheid, toen hij vertelde dat Jezus naar hem toe kwam en op de seances van mevrouw Miller sprak, want je grootmoeder vertelde het me, omdat Jezus haar gezegd had dat hij dat zou proberen te doen.

Ik weet er natuurlijk niets van, maar je grootmoeder zegt dat het zo is en je moet haar geloven. Zij zegt dat Jezus zich bij deze seances niet vertoonde of probeerde te materialiseren want hij heeft dat nog nooit geprobeerd omdat hij het niet gewenst acht onder aardse invloeden te komen. Hij is niet iemand die dit zal doen, want hij is te heilig om weer de gedaante van een lichaam aan te nemen, zoals ik je al eerder verteld heb. Hij doet zijn werk nu uitsluitend door de mensen te beïnvloeden op de manier waarop hij hen de Waarheden van God onderwijst, door middel van zijn suggesties en boodschappen via andere geestelijke wezens die hem daarbij helpen.

Nee, dat is niet zo.[^1] Hij materialiseerde niet voldoende voor dat doel. De foto, die hij heeft, was die van een geestelijk wezen dat zich voordeed als de Meester, want deze staat niet toe dat iemand op aarde, of zelfs hier, hem fotografeert. Hij is te zuiver in zijn geestelijke natuur om een object te worden van fotografie of zelfs van helderziendheid, omdat hij geen geestelijk wezen is dat aan de mens wil verschijnen - behalve op de manier, die ik je gezegd heb. Geloof dus niet dat hij ooit aan een mens verschenen is, noch door middel van een foto noch door helderziendheid. Hij zal naar je toe komen op de manier zoals hij je gezegd heeft en zijn boodschappen schriftelijk overbrengen; niet op een andere manier. Ik weet alleen wat je grootmoeder erover zegt en zij dicteert wat ik je schrijf. Zij zegt, dat Jezus haar gezegd heeft dat hij niet meer aan de mensheid zal verschijnen, alleen als leraar via zijn geschriften of via die van zijn geestelijke gezellen. Geloof dus geen enkele wezen dat beweert dat hij Jezus zich heeft zien materialiseren - want dat heeft hij niet.

Dat was zijn verschijning alleen in een droom. Hij was er wel maar niet als een gematerialiseerde geest. Je zag hem alleen maar in je droom en hij was niet eens in geestelijke vorm bij je - het was het resultaat van je eigen geweten dat op je geest inwerkte. Je voelde dat je niet gedaan had, waarvan je wist dat hij dat goedkeurde, en je eigen geweten nam je daarvoor op de korrel en liet je dromen zoals je deed. Ik doe geen poging deze uitspraken met elkaar te verzoenen, want ze behoeven geen verzoening. Toen we je zeiden dat hij je niet weer zou verlaten, bedoelden we alleen dat je geweten je niet weer zou beschuldigen van doen wat in strijd is met zijn leringen.

Je zag hem niet echt maar droomde alleen dat je hem zag. Hij was niet bij je aanwezig, maar was alleen in je dromen, zoals je eigen geest hem voorstelde te zijn. Laat het feit dat het maar een droom was, je echter niet doen denken dat die geen betekenis had, want dat had die wel, en het toonde je dat als je niet begint je gedachten aan hogere zaken te wijden en een beter leven te leiden, jij niet langer zijn zorg en liefde voor je welzijn zult genieten. Het was slechts een waarschuwing opdat jij je koers van denken en leven verandert.

Ja, hij zei het je, maar ik heb uitgelegd wat er bedoeld werd. Wij weten het, want we zagen het in je gedachten, en toen wisten we dat je het gedroomd had. Dus, zie je, we hoeven niet op de hoogte te zijn van zaken die werkelijk gebeuren om er over te kunnen spreken. Het enige wat we hoeven te doen, is ontdekken wat zich in je geest afspeelt en we zijn in staat je exact te vertellen, wat je weet en gelooft.

Ieder mens is de spiegel van zijn eigen gedachten - en we hoeven vanuit onze eigen kennis niet precies te weten wat er in het leven van een mens heeft plaatsgevonden om deze te kunnen vertellen over al diens daden en verrichtingen terwijl hij op aarde was. We kunnen door onze macht om de hersenen van een mens te lezen weten, wat hij in zijn leven op aarde gedaan heeft. Zijn hersenen zijn een opslagplaats van alles wat hij gedaan heeft - ook al is hij zelf niet in staat zich die dingen te herinneren. Maar ze zijn opgeslagen in het geheugen en wij kunnen zien en onderkennen wat vastgelegd is.

Zo, zie je, is het verleden even duidelijk voor ons als het heden. We nemen niet altijd onze toevlucht tot deze methode om een mens te zeggen, wat hem in de toekomst te wachten staat, maar als we zijn verleden moeten kennen, hoeven we alleen maar in zijn geheugen te kijken en we weten het. Maar dromen worden niet altijd in het geheugen opgeslagen. Sommige zijn slechts vluchtige schimmen die geen spoor achterlaten van het feit dat ze ooit door de hersenen zijn gegaan, terwijl andere hun sporen in het geheugen achterlaten.

Dus, als je droom enige betekenis heeft of waard is bewaard te worden, is hij opgenomen in de opslagruimte van het geheugen, maar om te weten, of hij daar is of niet, moeten men tot in de verborgen uithoeken van het geheugen zoeken - net zo goed als de meer toegankelijke plaatsen. Zo, zie je, wordt elke daad waaraan een mens zich schuldig maakt en elke droom, die een betekenis heeft of het bewaren waard is, bijgehouden voor later gebruik. Hoe voorzichtig zou een mens proberen te handelen en doen wat goed is in Gods Ogen, en niet die dingen doen, die naar boven zullen komen als zijn geest hier aankomt en met oog op het oordeel erover opnieuw voor hem opdoemen.

Nu ga je vertellen over wat ik vanavond op de bijeenkomst bij de heer Colburn zag. [^2] Ik zag een groot aantal geesten, die met Mejuffrouw Colburn wilden communiceren, maar dat niet konden en die erg teleurgesteld waren. Haar moeder was een van de meest bezorgde want ze heeft informatie die ze heel graag haar man wil laten weten - en je moet Mejuffrouw Colburn zeggen, dat ze moet gaan zitten zodat haar moeder haar kan schrijven.

Ze is een heel mooi geestelijk wezen en weet, dat de heer Colburn niet lang meer zal leven, en dat hij iets moet doen met betrekking tot zijn zaken, voor hij overgaat. Zeg haar dus dat ze haar moeder moet laten schrijven - zo snel als ze kan. Andere geesten daar werden alleen aangetrokken door hun verlangen hun aanwezigheid kenbaar te maken en wat van hun ervaringen in het leven in de geest te vertellen.

Ja, de moeder van (rechter Syrick) was er en ook zijn zielspartner. Ze wilden hem vertellen van hun liefde, en hoezeer ze er belang bij hebben dat hij meer van zijn gedachten aan hen en aan geestelijke zaken wijdt, want hij zal niet lang meer leven, omdat hij ernstig lijdt aan de ziekte van Bright en heel voorzichtig moet zijn.

Ik weet niets over wat een of andere geestelijk wezen hem verteld kan hebben, maar ik heb van zijn moeder begrepen dat zij weet dat hij niet lang meer te leven heeft - ook al heeft zijn geestelijke vriend hem verteld, dat hij zou leven tot hij zeventig jaar oud was. Dat mag hij niet geloven of hij zal plotseling merken, dat het niet voor hem is weggelegd om de leeftijd van zeventig jaren te bereiken. Hij moet niet denken dat hij tot die leeftijd zal leven, want hij zal plotseling merken dat zijn leven niet tot die leeftijd verlengd kan worden - ik bedoel, dat hij plotseling zal sterven en beseffen dat door hem verkregen informatie niet juist was. [^3]

Nee, niet doen (vertel het hem niet), want het zou hem kwaad doen. Hij is geen slecht mens, maar hij heeft de zielsontwikkeling nodig om een goed mens te worden, zoals zijn moeder en zielspartner willen dat hij is. Zij is nu hier en wil hem een boodschap sturen. Vertel hem dus dat zijn zielspartner denkt, dat hij niet zoveel van haar houdt als hij zou moeten, en dat hij alleen maar probeert zichzelf te laten geloven dat hij niet echt haar zielspartner is, en wil trouwen met het jonge meisje in het Universiteitshuis. Die is niets voor hem en hij moet er niet aan denken dat te doen, want hij zou erg ongelukkig zijn, als hij dat zou doen. Als hij toch wenst te trouwen, zeg hem dan met een oudere vrouw te trouwen, dan zal hij meer geluk ervaren. Of beter nog - helemaal niet trouwen, want hij zal alleen zijn zielspartner nodig hebben om van hem te houden en hem gelukkig te maken, als hij haar dat maar laat doen. Hij zal niet lang meer leven en hij zal spoedig bij haar zijn om hem lief te hebben en gelukkig te maken. Zeg hem dus dat hij het grootste deel van zijn gedachten aan haar moet geven en hij zal een veel gelukkiger man zijn. Zij zegt dat je hem de Weg naar Gods Liefde moet leren, want jij weet hoe, en hij zal naar je luisteren als je het maar probeert. En als je dat doet, zal hij je even snel zegenen als hij is overgegaan, want dan heeft hij het voordeel van dat onderricht en hoeft hij niet de boetedoening te ondergaan door het aardse niveau te moeten doorlopen. Dus, zegt ze, probeer hem alsjeblieft te vertellen van de enige Weg, die hem naar het Geluk zal leiden en naar zijn zielspartner die zo bezorgd op hem wacht. Wees zijn bijzondere vriend in dit geval, en je zult er nooit spijt van hebben.

Zij is bij mij in de Derde Sfeer en is een heel lieftallig geestelijk wezen en doet haar best hem te beïnvloeden om een spiritueler mens te worden, zodat hij bij haar kan komen wonen, als hij is overgegaan. Ze houdt heel veel van hem en laat hem door zijn gebrek aan liefde voor haar niet weghouden van de echte plaats van Vreugde en Geluk - dat wil zeggen: ze laat hem door zijn gebrek aan liefde voor haar niet weghouden van de ware Vreugde en het ware Geluk. Ze ziet, dat hij niet zoveel aan haar denkt als hij zou moeten, maar als hij overgaat, zal hij niet nalaten te erkennen dat zij de enige in de hele geestenwereld is die zijn eigen ware zielspartner is. Zij zegt dat hij haar nu heel dierbaar is, en als ze hem bij zich krijgt, zal ze zo gelukkig zijn dat hij wel moet inzien dat zijn geluk alleen bij haar te vinden is. Zeg hem dus dat hij op zijn vrije momenten meer aan haar moet denken. Het jonge meisje waar hij aan denkt, begeert hem niet als een geliefde - en als ze met hem zou trouwen, zou dat alleen zijn omdat hij voor haar zou kunnen zorgen en haar zou kunnen verlossen van de omstandigheden waarin ze nu verkeert door het mislukte avontuur van haar vader, die een school wil leiden en een nieuwe kerk wil stichten, wat hem nooit zal lukken, want zijn ideeën over religie zijn allemaal verkeerd - ik bedoel, de rare leerstellingen die hij probeert te introduceren.

Sommige van zijn ideeën zijn goed, maar de meeste niet. Hij is een goed opgeleid man, maar zijn ideeën over wat hij denkt te zien in het leven van de geestelijke wezens zijn niet realistisch. Hij praat nooit met Jezus zoals hij predikt, en hij stijgt ook niet op naar de hemelen, want dat doet nu geen mens voordat hij zijn aardse leven heeft beëindigd. Hij zal dus niet slagen, want zijn grondbeginselen zijn niet waar.

Ik ben niet in de conditie om vanavond nog veel meer te schrijven. Je bent mijn eigen lieveling Ned, en ik hou van je met heel mijn hart en ziel. Je voelde je liefde voor mij toen de muziek mijn lied speelde dat ik zo vaak voor je zong. O, mijn lieveling, hou van me met heel je hart, zoals ik van jou.

Daarom goede nacht; je eigen ware vrouw, Helen.
<small>

[^1]: Zoals op veel plaatsen in de vertaling, zijn er passages die niet goed vertaald kunnen worden. In deze passage staat: "No, I don’t". Zonder verder uit te werken welke activiteit zij niet doet.

[^2]: In de oorspronkelijke tekst staat "... not going to tell you...", maar omdat dit absoluut geen zin heeft, aangezien ze vervolgens meldt wat ze gezien heeft, moet van een spel- of transcriptiefout sprake zijn en mag aangenomen worden dat er oorspronkelijk moest staan "... nu ga ik je vertellen ...".

[^3]: Rechter Syrick overleed inderdaad plotseling, kort nadat deze boodschap gegeven was.
