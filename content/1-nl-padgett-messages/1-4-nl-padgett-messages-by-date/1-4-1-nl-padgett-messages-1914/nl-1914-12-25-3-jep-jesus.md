---
title: "De Meester wenst dat de mensheid stopt hem als God te aanbidden"
menu_title: ""
description: "De Meester wenst dat de mensheid stopt hem als God te aanbidden"
date: 2023-09-01 06:00:01+00:48
draft: False
hidden: True
weight:
---
### De Meester wenst dat de mensheid stopt hem als God te aanbidden

Jezus - ontvangen door James Padgett op 25 december 1914, Washington, DC, USA.

Hier ben ik, Jezus.

Jij bent mijn beminde broer, en ik zal je zeggen wat ik wil dat je op dit moment moet doen. Je moet je niet door de zorgen van het zakenleven laten weerhouden om je gedachten aan God te geven in aanbidding en in gebed, en om in mij te geloven en mij lief te hebben als je vriend en leraar, want dat ben ik en ik wil alleen maar dat je die dingen doet waardoor je meer één wordt met de Vader en meer van mij gaat houden. Je moet proberen al je gedachten te richten op de missie waarvoor Ik je heb uitgekozen, want Ik heb jou uitgekozen en jij moet mijn Werk doen. Zoals ik degene ben die God uitkoos om Zijn Werk te doen toen ik op aarde was, zo ben jij degene die ik nu uitkies om mijn Werk te doen door aan de wereld mijn Boodschap van Waarheid en Liefde te geven. Ik zal spoedig beginnen deze te schrijven - en jij moet de ontvangen berichten bewaren, tot je in staat zult zijn deze te publiceren, wat niet lang meer zal duren, want ik heb je al gezegd: De middelen die je in staat zullen stellen je hele tijd aan mij ter beschikking te stellen, zullen je spoedig ter beschikking staan.

Ik wil niet dat je denkt dat je niet waardig bent om dit Grote Werk te doen, want als je dat wel was dan had ik je niet uitgekozen. En dit feit alleen al zou voldoende moeten zijn om je niet te laten twijfelen dat je een geschikte persoon voor het Werk bent. Laat me je nu zeggen, dat het niet uitmaakt, wat je denkt dat er met je zakelijke aangelegenheden en je werk zal gebeuren, ik zal voor je zorgen en alle belemmeringen wegnemen, zodat je overeenkomstig mijn wens, spoedig met je taken zult kunnen beginnen.

In mijn onderricht wil ik laten zien, dat ik slechts de zoon van mijn Vader ben zoals jij Zijn zoon bent, en niet als God aanbeden moet worden. Hij is de Enige God, en de mensen die mij in alle delen van de wereld aanbidden, doen niet wat ik verlang, want ze plaatsen God op de achtergrond en maken mij tot hun voorwerp van aanbidding wat helemaal verkeerd is en wat ik zo graag wil laten eindigen. Ze mogen mij alleen maar zien als een zoon van God en hun oudere broer, die van de Vader zijn volle Liefde en Vertrouwen ontvangen heeft en die ik aan hen moet onderwijzen. Jij mag je door niemand laten verleiden om je liefde voor God te laten verdringen door enige liefde die je voor mij kunt hebben, want je liefde voor mij mag niet van dien aard zijn als je voor Hem hebt. Hij is de Enige God en je moet alleen Hem aanbidden. Wees dus voorzichtig en maak het onderscheid anders maak je een hoogst flagrante vergissing.

Ik ben je eigen liefhebbende broer en leraar en heb je lief met een liefde die ik voor maar weinig stervelingen heb. Waarom? Omdat ik zie dat je een echte volgeling van mij zult zijn en God zult liefhebben, zoals ik Hem liefheb. Alleen wil ik niet dat je denkt, dat je nu in een toestand bent dat je vrij bent van zonde of van de noodzaak om je met heel je hart tot de Vader te keren voor de instroom van Zijn Liefde. Je moet al die Liefde krijgen die mogelijk is en die alleen verkregen kan worden door gebed en geloof. Wees dus gelovig in je gebeden en de tijd zal komen, dat je heel dicht bij de Vader zult zijn en van Zijn Liefde zult genieten in een mate, die slechts weinigen tot nu toe verkregen hebben.

Ja, het is mogelijk en het zal plaatsvinden zoals ik zeg. Doe alleen zoals ik je gezegd heb. Ja, ik zal je helpen met al mijn Kracht en Liefde, en het zal je lukken. Probeer alleen maar te geloven, en je zult beseffen - nog voor je in geestenwereld komt - dat God je Vader is in een mate, die je in staat zal stellen heel dicht bij Hem te leven, zoals ik leef. Je geloof is nu heel groot, ik weet het, en ondanks het feit, dat je soms twijfelt en moedeloos wordt, toch is je geloof er en het zal in intensiteit toenemen en zo sterk worden dat het nooit meer gebroken zal worden. Je moet me nu laten stoppen, want je bent moe en hebt rust nodig.

Ja, er zijn veel zaken in mijn leven, zoals in de Bijbel beschreven, die waar zijn – maar ook veel, die niet waar zijn. Deze zal ik je aangeven als ik kom om mijn formele berichten te schrijven en je moet tot dan wachten. Ja, dat deed ik, maar niet in de zin, waarin het onderwezen wordt. Zonden vergeven is alleen maar de ware boeteling laten voelen, dat - zodra hij God bidt om zijn vroegere overtredingen uit te wissen en werkelijk gelooft dat Hij dat zal doen - de zonden niet langer tegen hem worden ingebracht, waarvoor hij verantwoording zou moeten afleggen. Ik kon zelf de zonden niet vergeven, want ik was God niet, maar ik kon hen wel oprecht zeggen dat - als ze ernstig berouw toonden - God hun zonden zou vergeven. Later zal ik je in detail vertellen wat echte vergeving is, en waar ze uit bestaat.

Wat de genezingshandeling betreft die ik bij het bad van Bethesda verrichtte, wordt verteld dat ik gezegd zou hebben: "Is het gemakkelijker te zeggen: neem uw bed op en wandel, dan voor God om uw zonde te vergeven?" Wel, zo is het opgetekend, maar dat is niet wat ik zei. In feite zei ik: "Opdat gij weet, dat de mensenzoon door de Kracht van God de zonden kan vergeven, zeg ik u: neem uw bed op en wandel!" Ik was alleen Gods Instrument - de mens de Weg wijzend naar Zijn Goddelijke Liefde - dat ik vergeving van zonde kon bewerkstelligen, en niet door enige kracht van mijzelf. Als God niet vergeeft, kan ik dat ook niet, en geen mens.

Ik weet, dat een kerk die macht claimt, maar dat is niet juist. Zij heeft geen macht om zonden te vergeven of om de mensheid enige gunst of toegeeflijkheid te verlenen, en haar beweringen van die macht is een loutere usurpatie van datgene, waartoe alleen God de Macht heeft.

Laten wij nu maar stoppen.

Je eigen ware vriend en leraar.

Moge Gods Zegen en de mijne vanavond op je rusten, Jezus.
<small>

**Opmerking 1:** Gelet op een bericht van Judas schijnt de verwijzing naar Bethesda een foutje: ofwel een fout bij een latere bewerking, of een fout in de overdracht. Zie het Bericht van Judas van 28 maart 2002, ontvangen door H__ en getiteld: 'De genezing van de verlamde in Kpar Nahum'. The Healing Of The Paralytic In Kpar Nahum. Hr 28 Mar 2002 (new-birth.net)

**Opmerking 2:** Dit bericht is samengesteld uit 2 berichten, gepubliceerd in Deel I op bladzijde 368, respectievelijk in Deel II op bladzijde 16.
