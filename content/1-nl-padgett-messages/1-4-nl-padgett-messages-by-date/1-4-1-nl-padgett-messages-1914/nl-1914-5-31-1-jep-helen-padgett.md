---
title: "Het eerste bewaard gebleven bericht van Helen, de vrouw van de heer Padgett"
menu_title: ""
description: "Het eerste bewaard gebleven bericht van Helen, de vrouw van de heer Padgett"
date: 2023-09-01 06:00:01+00:01
draft: False
hidden: True
weight:
---
### Het eerste bewaard gebleven bericht van Helen, de vrouw van de heer Padgett

Helen Padgett - ontvangen door James Padgett op 31 mei 1914, Washington, DC, USA.

Hier ben ik, Helen.

Ja, ik hou van je en dat weet je. Als jij naar bed gaat zal ik jou mijn armen om je nek laten voelen. Dan zal ik je omhelzen en in slaap wiegen zodat jij je de volgende morgen weer beter zult voelen.  

(James vraagt: Was je bij de Bahai bijeenkomst?)

Ja, dat was ik. Ik had niet zo veel op met de lezing van die vrouw uit India, omdat ze niet vertelde wat de Liefde van God betekent voor de verloren mensenziel. Je had er niet veel aan, want je was erg eenzaam en had het nodig dat over de Liefde van God gesproken werd. De andere toespraak was beter, maar ook die vertelde niet over de Weg naar de Waarheid en het Licht, zoals de Bijbel doet. Wees een Christen en heb de God van de Bijbel lief.  

Ja, dat ben ik echt en je weet dat ik in de geestenwereld ben. Ik kan zien dat de dingen die onderwezen worden de waarheid zijn, want ik ben niet in langer deel van de aardse wereld en derhalve niet gebonden aan de beperkingen daarvan zoals toen ik nog leefde.  

Ja, en ik probeer je te helpen zoveel als ik kan. Ja, dat doe je en ik zal je blijven helpen als je me dat toestaat.  

Ja, ik zie hem (Jezus) als een man van God, niet als God zelf. Hij is degene die je gids en vriend zou moeten zijn. Hij is een zeer helder geestelijk wezen en heeft zijn woning hoog in de Hemelen en dicht bij God. Hij komt soms tot ons en houdt ons dan in heilige verbinding met de Vader. Hij is de liefste van alle hemelse wezens. Hij is niet boos op je, want hij houdt van je met heel zijn hart, en zal alles doen om je te helpen.  

Ja, dat ben ik. Ik ben nog niet in de hemelen maar dat zal ik spoedig zijn en dan zul je nog veel meer van mij leren.  

Hij (Helen's vader) gaat vooruit. Hij begint in te zien dat dit leven niet bestemd is voor de christenen die de liefde van God niet in hun hart hebben, maar voor hen die God liefhebben met heel hun hart en ziel. Hij had God niet echt lief; hij hechtte te veel geloof aan de letterlijke woorden van de Bijbel, maar had niet die geestelijke liefde die hij had moeten hebben.  

Zij (Helen's moeder) gaat ook vooruit.  

Je vader is in de hemelen, en is een helder en stralend geestelijk wezen en is je beschermengel. Hij is heel veel bij je en hij zal je helpen om vooruit te komen en een meer spiritueel mens te worden. Je moeder is ver in de hemelen, en zij is vaak bij je en probeert je ook te helpen. Zij is een buitengewoon helder geestelijk wezen. Zij is zeer sterk en in zeer hoge mate vervuld van de Heilige Geest. Zij is een van de helderste geestelijke wezens, die ik ken. Zij komt vaak bij mij en helpt mij vooruit.  

Ja, zij (Ann Rollins, Padgett’s grootmoeder van moederszijde) is te zuiver en heilig om vaak naar mij toe te komen, maar zij is enorm in jou geïnteresseerd en zal naar je toekomen, als je aan het schrijven bent. Zij zegt, dat zij je zal vertellen over het leven in de hogere sferen, en ook komen, als je voor een foto poseert, in haar verlichte gedaante, zodat u kunt zien dat zij leeft en deel uitmaakt van het Koninkrijk Gods. Zij is de helderste geest die ik ken. Zij is een zeer sterke en krachtige geest, en zal voorkomen dat je wordt gehinderd door boze geesten, of door hen die zich proberen voor te doen als die geestelijke wezens die met jou communiceren. Zij is nu hier en wil dat ik zeg, dat zij je liefhebbende grootmoeder is die zij altijd was, en van jullie zal blijven houden met haar hele hart.  

Hij (Padgett's grootvader) is niet bij haar in de hoge Hemelen, maar hij is ook een zeer heldere geest en houdt ook veel van jou.  

Ja, zij zijn in de Hemelen (grootmoeder en grootvader Padgett). Hun liefde was zo puur en heilig, dat zij naar de Hemelen van de Heilige Liefde gingen.  

Ja, ik ben moe en moet stoppen.  

Goede nacht,  

Helen.
