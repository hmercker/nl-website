---
title: "Helen beschrijft haar overgang naar de geestenwereld"
menu_title: ""
description: "Helen beschrijft haar overgang naar de geestenwereld"
date: 2023-09-01 06:00:01+00:34
draft: False
hidden: True
weight:
---
### Helen beschrijft haar overgang naar de geestenwereld

Helen Padgett - ontvangen door James Padgett op 9 december 1914, Washington, DC, USA.

Hier ben ik, Helen.

Ik ben zo ontzettend blij, dat je vanavond zo veel liefde voor mij voelt, want ik zie dat je gedachten zoveel meer bij mij zijn dan de laatste tijd. Laat mij blijven voelen dat je zo veel van me houdt.

Toen ik besefte dat de tijd gekomen was dat ik moest gaan, was ik daar niet bang voor, maar wachtte rustig af en dacht dat aan al mijn lijden spoedig een einde zou komen. En toen mijn geest het lichaam verliet, voelde het alsof ik uit het lichaam opsteeg naar de plaats waar ik mijn vader zo vaak over had horen spreken. Maar ik was me nog maar net bewust van het feit dat mijn geest het lichaam verlaten had, toen je moeder me al in haar armen had en me probeerde te vertellen dat ik niets te vrezen had of reden hoefde te hebben dat ik niet meer bij hen was die me liefhadden.

Zij was zo mooi dat ik nauwelijks besefte dat zij het was. En toen ik begreep, dat ik niet meer in mijn lichaam was, vroeg ik haar me niet te verlaten, maar me mee te nemen, naar waar zij woonde. Zij zei me dat ik daar niet heen kon, maar dat God een plaats voor mij bereid had om naartoe te gaan, en dat ze me zou vergezellen en mij de Waarheid van mijn toekomstig bestaan zou laten zien. Ik ging met haar mee en ze bracht me naar een plek die heel mooi was en vol met recent overgegane zielen.

Zij bleef lange tijd bij me en toen ze mij moest verlaten kwam je vader naar me toe en zei: *"Ik ben Ned's vader en wil je helpen te beseffen dat je nu in de geestenwereld bent, en je moet je niet laten tegenhouden door aardse gedachten maar in een geestestoestand zien te komen om te leren dat we allemaal slechts wachten op de Liefde van God om ons te helpen richting hogere en belangrijker zaken."*

Je grootmoeder kwam spoedig daarna naar me toe en vertelde me wie ze was, en zij was zo mooi en helder dat ik haar nauwelijks kon aankijken, want haar gezicht was helemaal stralend met wat mij een Hemels Licht leek. En haar stem was zo zoet en muzikaal, dat ik dacht dat ze wel een van Gods engelen moest zijn waarover ik in de Bijbel gelezen had. Zij vertelde mij over de zaken die God voor me bereid had en dat Hij wilde dat ik Hem zou liefhebben en zou voelen dat Hij van me hield.

Maar na een tijdje begon ik te denken dat ik bedrogen moest zijn in mijn zien en horen en dat ik nog op aarde was en alleen mijn lichaam weer nodig had om te beseffen dat ik nog steeds een sterveling was. Er verstreek enige tijd voordat ik me werkelijk bewust werd van het feit dat ik een geestelijk wezen was en niet langer op aarde was. Want als ik met jou probeerde te praten wilde je niet naar me luisteren en wendde je je van me af alsof je mij niet zag of hoorde. Na korte tijd kwamen je moeder en vader weer naar me toe en probeerden me ervan te overtuigen dat ik niet moest blijven denken dat ik nog op aarde thuishoorde, maar moest accepteren dat ik in de geestenwereld was en alleen spirituele zaken nodig had om me meer tevreden te stellen.

Zoals je ziet had ik het grote geluk dat je lieve ouders en grootmoeder mij verwelkomden toen ik overging. Als zij mij niet ontvangen hadden, weet ik niet aan welk een toestand van angst en verzet ik misschien wel overgeleverd zou zijn geweest. Geen enkele overgegane geest kan de Waarheid van de Verandering begrijpen, tenzij - op de een of andere manier - geholpen door anderen.

Dus, zie je, als je overgaat, zal ik er zijn om je op te vangen en je zo lief te hebben dat je nooit die periode van twijfel hoeft door te maken die ik wel heb doorgemaakt. Je vader staat ook klaar om je op te vangen - en in feite is je hele groep geestelijke wezens het erover eens, dat - als je komt - jij niets te vrezen zult hebben als gevolg van gebrek aan hulp en liefde.

Ik zag mijn ouders eerst nadat ik begon te beseffen, dat ik echt in geestenwereld was. En toen ik ze zag, kenden ze me niet maar dachten, dat ik nog in het lichaam was en dat zij nog op aarde waren, want zij beseften nog niet dat ze naar de geestenwereld waren overgegaan. Zij waren erg ongelukkig en er was heel wat praten voor nodig om hen te doen beseffen dat zij geestelijke wezens waren en geen stervelingen. Mijn vader was makkelijker overtuigd dan mijn moeder, want hij begon zich eerder te herinneren dat - als de dood komt - de geest naar God moet gaan die hem het leven gegeven heeft. Mijn moeder wilde niet zo gauw accepteren want zij bleef maar denken dat zij bij haar kennissen op aarde was en dat die haar niet erg hoffelijk behandelden, want als ze tot hen sprak, antwoordden zij niet. Maar goddank beseffen ze nu allebei dat ze in de geestenwereld zijn en dat ze moeten leren God lief te hebben als ze gelukkig willen zijn.

Toen ik het lichaam begon te verlaten, was er geen sprake van pijn of lijden, alleen een gevoel dat ik "eruit opstond". Er was geen duisternis om mij heen en ik zag mijn lichaam liggen alsof het sliep. Ik probeerde het niet vast te houden, maar dacht dat het alleen maar rust nodig had, en dat ik, zodra het zich opgefrist voelde, er weer in zou terugkeren en verder zou leven zoals voorheen. Ik wachtte niet tot het ontwaakte, maar ging door met opstaan tot - zoals ik je vertelde - jouw moeder mij in haar armen sloot. Zij was mijn eigen lieve moeder - net zo goed als de jouwe.

Ik wist niet dat ik stervende was, maar voelde wel dat er iets ongewoons gebeurde. En ik was niet bang, terwijl ik gedurende mijn leven altijd de dood vreesde, zoals je weet. Het vreemde voor mij was dat ik de dood niet als sterven beschouwde - het was slechts een aangenaam, dromerig gevoel en ik dacht alleen dat ik buiten mijn lichaam zou blijven tot het opgefrist zou zijn. Mijn gedachten gingen helemaal niet uit naar de dood. Ik had pijn geleden, en ik dacht dat ik beter werd en dat het gevoel van opluchting dat over me kwam het gevolg was van mijn beter worden.

Terwijl mijn geestelijke lichaam opstond, dacht ik alleen aan mijn toestand en hoe snel ik weer naar huis zou kunnen en mijn vrienden zou kunnen zien. Geen andere gedachten kwamen bij me op - zelfs niet die aan mijn liefde voor God, of aan het feit dat zijn ziel niet in een conditie was om "mijn Schepper te ontmoeten" zoals me geleerd was.

Ik ervoer absoluut geen angst voor wat me zou kunnen overkomen, of dat ik spoedig verantwoording zou moeten afleggen voor de zonden die ik begaan had. Vlak voordat mijn geestelijke lichaam mijn lichaam verliet was ik bewusteloos, maar even snel als de scheiding begon, kwam ik volledig tot bewustzijn en wist ik alles wat er gebeurde - en ik had helemaal niet het gevoel alsof ik in gevaar zou zijn of de hulp van iemand nodig had. Ik bleef helemaal niet bij mijn lichaam toen ik het begon te verlaten, maar bleef opstaan zoals ik je verteld heb, tot je moeder me ontmoette. Zo zie je, de dood waar ik zo bang voor was, was helemaal niet vreselijk om mee te maken.

Ja, toen mijn zoon kwam waar mijn lichaam lag, keerde ik ernaar terug en zag het weggebracht worden, en daarna begraven. Maar ik begreep nog steeds niet wat het allemaal betekende, en pas toen je grootmoeder me vertelde dat ik niet meer naar het lichaam zou kunnen terugkeren, begon ik te beseffen dat ik het voorgoed verlaten had. Maar zelfs toen had ik nog steeds ergens het gevoel dat zij zich vergiste, en dat ik - op de een of andere manier - er weer naar terug zou keren om op aarde verder te leven.

Ja, toen ik een korte tijd in de geestenwereld was, zag ik andere geest-vormen en zelfs toen had ik nog steeds niet de geestesgesteldheid om ten volle te begrijpen dat het overgegane geesten waren en geen stervelingen. De gelijkenis is heel reÃ«el voor iemand die nog nooit zijn geestelijke ogen heeft kunnen openen. En ook al lijken de geest-vormen allemaal veel mooier en helderder, toch leken het voor mij allemaal menselijke vormen, en ik dacht dat ik niet in staat was om ten volle te zien wat zij werkelijk waren.

Je moet me nu laten stoppen, want ik ben moe.

Je eigen ware en liefhebbende, Helen.
