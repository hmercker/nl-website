---
title: "Padgett’s grootmoeder schrijft dat de Nieuwe Geboorte het instromen van Gods Geest in de Ziel is"
menu_title: ""
description: "Padgett’s grootmoeder schrijft dat de Nieuwe Geboorte het instromen van Gods Geest in de Ziel is"
date: 2023-09-01 06:00:01+00:10
draft: False
hidden: True
weight:
---
### Padgett’s grootmoeder schrijft dat de Nieuwe Geboorte het instromen van Gods Geest in de Ziel is

Ann Rollins - ontvangen door James Padgett op 15 september 1914, Washington, DC, USA.

Ja, ik ben je grootmoeder.

Ja, en ik sta in nauw contact met de Heer. God is een geest. Hij is de Ene, verstand en geest, die alle andere geesten onderwijst dat de Waarheid het enige is dat kan redden van zonde en dwaling. Laat de leringen van de verlosser niet verworden tot louter loze klanken in je oren! Geloof erin en je zult spoedig in het Bezit zijn van de kostbare en glorierijke Juwelen van de Waarheid. Laat hem je naar God leiden. Heb hem lief en hij zal bij je zijn en je de Waarheden van zijn Vader leren.

De Nieuwe Geboorte is het instromen van de Goddelijke Liefde in je ziel en het verdwijnen van alles, dat je hart van de Waarheid en Liefde van God dreigt af te wenden. Het wordt bereikt door de Werking van de Heilige Geest die de Genade van God overbrengt. Het is geen werking van je eigen wil of kracht - het is de Liefde van God die de verandering veroorzaakt. Je kunt uit jezelf de slechte neigingen van je hart niet veranderen, maar je kunt bidden, en de Heilige Geest zal in je ziel komen en dan zul je de verandering beseffen.

De Geest is de Kracht van God, die Hij gebruikt om mensen te beïnvloeden om Zijn Gunst en Liefde te zoeken. Het is niet God zelf, maar slechts een van Zijn instrumenten, waarmee Hij werkt aan de Verlossing van de mensheid. Laat je liefde voor Hem van de heiligste en diepste aard zijn, die je Hem kunt geven. En bid om de Goddelijke Liefde met welgemeend en oprecht gebed.

Ja, Jezus is de leraar, en de Heilige Geest is Gods Boodschapper of Instrument die de Goddelijke Liefde - die aan de waarlijk boetvaardige mens geschonken wordt - in de ziel brengt. Jezus is de redder van de mensen door zijn onderricht en zijn voorbeeld en de Heilige Geest is de Trooster die de Goddelijke Liefde in de ziel brengt. Jezus onderwijst en brengt de mensen er nog steeds toe om zich tot God te wenden. En hij zal blijven onderwijzen tot het Hemelse Koninkrijk gesloten wordt. Hij zal komen met een stille en rustige stem die de zielen van de mensen zal bereiken en hen naar de Vader zal leiden. Hij zal niet komen, zoals bijvoorbeeld de Adventisten prediken.

Jezus zal stilletjes in ieders hart komen, en op die manier het millennium vestigen. Hij zal geen Koninkrijk helemaal voor zichzelf hebben. Hij is de zoon van zijn Vader en zal in de geestenwereld blijven om de mensen te leren voort te gaan richting de Hemelse Niveaus die reiken tot aan de Aanwezigheid van God. Hij is het meest glorieuze geestelijke wezen in alle Hemelen, en hij is de hoogste Hemelse Geest onder de heerschappij van zijn Vader.

Er is maar Eén God - Jezus en de Heilige Geest zijn slechts de krachten die God gebruikt om zijn Grote Plan voor de Verlossing van de mens tot uitvoering te brengen.

Laat me nu stoppen, want ik ben moe.

Je grootmoeder (Ann Rollins).
