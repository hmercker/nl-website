---
title: "De eerste poging van Jezus om een bericht over te brengen"
menu_title: ""
description: "De eerste poging van Jezus om een bericht over te brengen"
date: 2023-09-01 06:00:01+00:40
draft: False
hidden: True
weight:
---
### De eerste poging van Jezus om een bericht over te brengen

Jezus - ontvangen door James Padgett op 17 december 1914, Washington, DC, USA.

Hier ben ik, Jezus.

Ik ben gekomen om je mijn eerste boodschap te schrijven, maar je bent te zwak om hem aan te nemen. Ik zal opnieuw komen, als je sterker bent. Je bent onvoldoende toegerust om je door te geven wat ik te schrijven heb, want je bent te veel bezig met je aardse aangelegenheden. Ik wil dus dat je die dingen helemaal van je af laat glijden, want ik kan je de gedachten die je voor mij moet opschrijven, pas ingeven als je helemaal vrij bent van je aardse beslommeringen. Wees geloviger en je zult meer in staat zijn te doen wat ik verlang. Ik kom pas terug als je vrij bent van deze zorgen. Want zolang deze zorgen bestaan ben je niet in een geestestoestand om te ontvangen wat ik wil schrijven.

(Vraag)

Ja, ik weet het, maar het is je niet gelukt, want ik kan de toestand van je geest zien en weet, dat je veel te bezorgd bent over de zaken waar je al de hele dag aan gedacht hebt. Je moet meer op de Vader vertrouwen.

(Vraag)

Ja, dat doe ik. Laat die vraag dus rusten.

(Vraag)

Ja, Ik ben die Jezus - en de mannen, waarover je gelezen hebt, waren mijn discipelen. En zij genieten nu de beloning waar hun werk en geloof hen recht op gaven. Zij zijn niet in de hemelen, psalmen zingend of rijdend op wolken, zoals sommige vervreemde christenen van nu en vroeger denken en onderwijzen, maar werken nog steeds voor de Verlossing van menselijke en geestelijke zielen.

Zij zijn nog steeds bij me en doen hetzelfde soort werk als toen zij op aarde waren.

(Vraag)

Dat bedoelden zij niet werkelijk zo, maar spraken in allegorieën, en bedoelden dat ik in de Hemelen was waar zij allen God veronderstelden te zijn. Maar mijn zitten aan de rechterhand van zijn troon is niet waar. Ik verblijf in de hoogste sfeer die het dichtst bij het Bron van Gods Liefde is, maar ook ik werk om de mensheid te redden van hun zonden en ze in harmonie te brengen met Gods Liefde, die overal om mensen en Engelen aanwezig is maar niet noodzakelijk in hen is of deel van hen uitmaakt. Pas als een ziel van deze Liefde vervuld is, kan van haar gezegd worden dat ze in het Koninkrijk van God is. Denk dus niet dat - omdat Gods Liefde overal in en rond de wereld is - dat iedere mens er deelgenoot van is. Ik zeg je dat alleen van de mens die deze Liefde in zijn ziel ontvangen heeft en die ziel zodanig laat vullen dat er geen plaats meer is voor iets dat haar dreigt te bezoedelen, gezegd kan worden dat hij Verlossing ontvangen heeft of één is met de Vader.

Je probeert de Waarheid in dit opzicht te leren kennen en vordert zo ver, dat je zult beseffen wat de Nieuwe Geboorte betekent - en zonder deze Nieuwe Geboorte kan geen mens in het volle genot van de Liefde van de Vader komen en opperst gelukkig zijn. Mensen kunnen - wanneer zij in de geestenwereld komen - denken, dat zij gelukkig zijn door een grote morele voortreffelijkheid of door prachtige intellectuele verworvenheden, maar hun geluk is niet het soort, dat de Liefde van God brengt als die de ziel van een mens vult.

Laat dus je geloof in die ene, noodzakelijke verworvenheid toenemen, en als je die ten volle gerealiseerd hebt, zul je bijzonder gelukkig zijn en in Gods Koninkrijk. Ik moet nu stoppen met schrijven, want je bent niet in de conditie om nog meer te schrijven.

(Vraag)

Nee, ik zal spoedig weer komen, zodra je in de conditie verkeert om me te ontvangen. Ja, ik zal je met heel mijn hart liefhebben en je laten voelen dat ik in een zeer nauwe betrekking tot je sta en je vanaf nu naar een groter Geluk zal leiden tot je de meer omvattende en overweldigende Liefde van de Heilige Geest zult hebben gevonden. Die is nu al in ruime mate bij je aanwezig, maar nog niet volledig genoeg als je nodig hebt. Je bent me heel dierbaar en ik zal je nooit verlaten. Rust dus in die zekerheid en ik weet dat je gelukkiger zult zijn, want er is nog nooit een mens in een ongelukkige toestand geraakt die mijn liefde heeft, welke jij nu hebt. Wees alleen mijn eigen ware volgeling, en ik zal bij je zijn tot het einde.

Je eigen liefdevolle leraar en vriend – Jezus van Nazareth, die gekruisigd is geworden maar uit de dood is opgestaan, zoals ook jij zult opstaan en opnieuw zult leven in de Gunst en Liefde van de Vader.
