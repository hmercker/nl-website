---
title: "Antwoorden op veel vragen over de Heilige Geest en de Hemelse Vader"
menu_title: ""
description: "Antwoorden op veel vragen over de Heilige Geest en de Hemelse Vader"
date: 2023-09-01 06:00:01+00:26
draft: False
hidden: True
weight:
---
### Antwoorden op veel vragen over de Heilige Geest en de Hemelse Vader

Ann Rollins - ontvangen door James Padgett op 11 november 1914, Washington, DC, USA.

Hier ben ik, je grootmoeder.

Ja, ik ben het, en ik wil je zeggen dat jij je niet moet laten ontmoedigen door wat ik gisteravond tegen je zei, want ik probeerde je alleen maar te laten weten dat je niet moet vergeten tot God te bidden om zijn Zegen. Je was niet in staat om volledig te begrijpen wat ik schreef. Je verkeerde alleen in twijfel over wat je zou moeten doen om de uitwerking van mijn beïnvloeding te ervaren.

(Vraag en antwoord:)

Ja, dat is zo, en je moet hem niet zo vereren. Ze hadden het niet alleen in dat opzicht mis, maar ze begrepen ook niet dat Jezus niet op die manier aanbeden wil worden. Ze mogen hem volgen in zijn leringen en samenkomen, maar moeten alleen God aanbidden. Je kunt hen helpen de Waarheid in te zien - en dat moet je proberen te doen.

Ja, ik weet het maar toch moet je je inspannen want ze moeten leren dat Jezus slechts een zoon van God is - en niet God of een deel van Hem. Hem moeten zij zoeken en om zijn hulp vragen om de Waarheid te leren kennen. Ja - Ik weet het maar ze zullen, vroeg of laat, moeten leren dat de Heilige Geest van God is en niet een medium van Jezus om hun Nieuwe Geboorte en Intrede in Gods Koninkrijk te bewerkstelligen. Hij is Degene die de Zegeningen van de Geest verleent en ze zullen dat beseffen als ze de instroom van de Geest [^1] bestaande uit Liefde en Genade ontvangen. Ja, velen hebben dat gedaan [^2] en hun invloed is goed en behulpzaam; hun geestenvrienden zijn bij hen om te doen beseffen dat God Liefde en Waarheid is.

Ja, soms, maar ze vinden het niet prettig er te zijn en blijven bijgevolg niet erg lang en doen niet mee met de seances. Hij is niet aanwezig bij de diverse bijeenkomsten die in de verschillende kerken over het hele land gehouden worden. Maar zijn Waarheden zijn er wel in de vorm van geestelijke wezens die de opdracht hebben om de Waarheden te onderwijzen die hij onderwees en die de Waarheden van God zijn.

De Heilige Geest is degene die de instroom van Gods Liefde kan bewerkstelligen en is aanwezig in alle ontmoetingen omdat hij vorm noch persoonlijkheid kent. Het is de boodschapper van God en kan op alle plaatsen tegelijk zijn, zodat zij die boetvaardig zijn, hoe ver ook uit elkaar, zijn invloed kunnen ontvangen en zijn reddende Genade en Liefde kunnen ervaren. De Heilige Geest heeft geen anderen nodig om zijn Liefde en Invloed uit te dragen. Deze is uit zichzelf bekwaam en alomvattend genoeg om invloed uit te oefenen op de personen die om zijn instroom vragen.

Denk dus niet dat Jezus aanwezig moet zijn om de Zegeningen van de Heilige Geest te verkrijgen. Hij bedoelde dat waar ze bijeen zijn om de Liefde van God te zoeken hij hen zou kunnen helpen de Invloed van de Heilige Geest te voelen. Hij zou daarvoor niet zelf aanwezig hoeven te zijn maar hij zou vertegenwoordigd worden door de Heilige Geest. Nee-dat kan hij niet want hij is een persoon en heeft alle beperkingen die bij een individu horen.

Jezus is geen geest in de zin als God een Geest is. Hij is slechts een geïndividualiseerd geestelijk wezen zoals jij dat ook bent. Hij is alleen een geestelijk wezen met zo'n wondervolle ontwikkeling dat hij alle geestelijke wezens die zijn manier van denken volgen en die opnieuw geboren zijn in Gods Koninkrijk kan controleren zodat hij hen zijn werk kan laten doen precies zoals hij ze dat geleerd heeft. Ja, hij kan de Heilige Geest sturen in die zin dat - als de boetvaardige om hulp bidt - de Heilige Geest antwoordt en het werk uitvoert dat de Vader hem heeft opgedragen.

Jezus is de enige echte exponent van de Waarheden van zijn Vader en hij alleen kan door zijn onderricht de Heilige Geest in de harten en zielen van de mensheid doen binnendringen. Nee, dat is het niet want de Vader heeft hem de macht gegeven om over alle geestelijke wezens te heersen die behoren tot Vaders Koninkrijk van Waarheid en Liefde. Christus is niet alleen een Geest van de Vader, maar is ook de Geest die God aan Jezus gaf, toen Hij hem zalfde bij zijn aardse zending. Hij is de Ene Geest, die niet opgedragen kan worden iets te doen dat in strijd is met Gods Liefde en Wet. Nee, niet naast de geest die Jezus had, maar de Geest die God aan Jezus gaf tijdens de zalving.

De geest die Jezus vóór die tijd had, werd volledig één met de Christus Geest - ze zijn nu één. Jezus de Christus is geen mens, zoals sommige schrijvers onderwijzen, maar is de Christus van God - een geest, die vol is van Gods Waarheden. Hij is de grote verspreider van Waarheden en hij kan niet liegen of iets anders doen dan wat de Vader hem gegeven heeft te doen.

Ja, Jezus de Geest is slechts de geest van een geestelijk wezen, zoals jij een geest hebt, maar Jezus de Christus is een Geest die zonder vorm of beperkingen is zodat hij overal tegelijk kan zijn. Ja, hij bedoelde dat hij als de "Christus" bij alle mensen zou zijn wanneer ze ook maar bijeen zouden komen en zijn hulp en leringen zoeken. Jezus als een louter geestelijk wezen bedoelde niet dat hij bij hen zou zijn.

Zo mag je geloven dat hij altijd bij je is in de zin dat hij jouw Christus is. Deze Jezus, de leraar van de Waarheid - en niet de Christus - de laatste is altijd bij jou en alle anderen. Alleen de boetvaardige moet vragen, dat hij hem zijn invloed laat voelen en hem de Waarheid van God leert - en het feit, dat de Heilige Geest wacht om in hun hart binnen te gaan en hen met de Goddelijke Liefde te vervullen.

Ga naar de kerk waar je gisteravond was, want je zult er veel meer profijt van hebben dan door naar die andere kerk te gaan. Je zult daar de invloed ervaren van meer geestelijke wezens die de Nieuwe Geboorte ontvangen hebben.

Nee, niet in de zin dat de Heilige Geest in hun hart is. Ze laten hun geest alleen maar in de war raken door het idee dat Jezus' bloed of diens kruisiging hen redt, terwijl het eigenlijk zo is dat het bloed van Jezus noch de kruisiging nodig zijn voor de Verlossing als deel van het geloof. Het enige dat hen redt van hun zonden en hen met God verzoent is dat zij zich bewust moeten worden van Gods Waarheden en de Heilige Geest in hun ziel ontvangen. Er is geen plaatsvervangend lijden van Jezus nodig om hen te redden. Die onjuiste leer heeft Hij nooit onderwezen - en het doet ook geen goed dat die onderwezen wordt door de predikanten die beweren zijn belangen te behartigen.

Nee, alleen in de zin dat die elementen (zijn bloed en kruisiging) de aandacht van de mensheid vestigen op Jezus en zijn zending op aarde als een tussenpersoon tussen God en de mens, maar niet door het bloed van Jezus of omdat lijden God gunstig kan stemmen of de mens kan redden. God is een God van Liefde en voelt geen toorn die verzoend moet worden. Hij is maar al te blij dat Zijn kinderen tot Hem komen om één met Hem te zijn. Hij zit er niet op te wachten hen te bestraffen of de mensen te laten lijden vanwege enige "gramschap" die Hij jegens hen kan hebben. Ze lijden alleen omdat ze Zijn Wetten overtreden hebben, en ze moeten datgene doen waardoor de oorzaken van de overtredingen van die Wetten worden weggenomen.

De mens is niet het object van Gods toorn, maar is het gekoesterde kind van zijn Liefde. Het bevalt hem uiteraard niet als ze onrecht doen of als ze Zijn Voorschriften niet naleven. Maar laat het idee dat God behagen schept in de bestraffing van goddelozen je niet doen denken dat God ook maar een van Zijn kinderen wil zien lijden. Hij is maar al te bereid om de zondaar te redden en in Zijn Liefde en Zorg op te vangen. Hij is de Ene Volmaakte Liefde die bestaat.

Je moet nu stoppen met schrijven, anders ga je niet aan je avondeten. [^3]

Je liefhebbende grootmoeder, Ann Rollins.
<small>

**Opmerking:** Dit bericht is samengesteld uit twee berichten, gepubliceerd in Deel III op pagina 51, respectievelijk in Deel IV op pagina 188. Voor meer details zie deze pagina.

Dit bericht zou er baat bij kunnen hebben als ze opnieuw naast het origineel gelegd zou kunnen worden. Het is duidelijk dat Ann Rollins moeite heeft haar bedoeling duidelijk te maken.

[^1]: Hier is zeker de Heilige Geest bedoeld.

[^2]: Uit de originele tekst kan niet worden opgemaakt wat bedoeld wordt. Daar staat: “Yes, many have and…”.

[^3]: Deze zin is een beetje vreemd, maar staat ook zo in het Engelse origineel.
