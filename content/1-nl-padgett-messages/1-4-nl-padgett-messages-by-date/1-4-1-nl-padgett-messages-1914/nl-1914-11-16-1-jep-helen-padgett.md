---
title: "Helen vertelt over haar geestelijke ontwikkeling op weg naar de 3de Sfeer"
menu_title: ""
description: "Helen vertelt over haar geestelijke ontwikkeling op weg naar de 3de Sfeer"
date: 2023-09-01 06:00:01+00:28
draft: False
hidden: True
weight:
---
### Helen vertelt over haar geestelijke ontwikkeling op weg naar de 3de Sfeer

Helen Padgett - ontvangen door James Padgett op 16 november 1914, Washington, DC, USA.

Hier ben ik, Helen.

Ik ben heel gelukkig. Ja, dat ben ik echt en ik voel, dat God mijn ziel met zijn Liefde vult. Ik geloof dat Hij mijn Vader is en dat ik zijn kind ben. Hij is heel dicht bij mij, en de Heilige Geest komt steeds meer in mijn ziel. Ik begin meer vertrouwen te hebben in Zijn Liefde en Genade, en ik geloof, dat Hij erop wacht om mijn ziel verder te vullen met Zijn Liefde, zoals jij me gezegd hebt. Ik ben zo blij dat ik kan beseffen dat Hij mijn Eigen Ware Vader van Liefde is. Hij is nu zo ontzettend dichtbij mij dat ik besef dat ik opnieuw geboren word, zoals je grootmoeder me gezegd heeft als ik maar zou geloven en Zijn Heilige Geest in mijn ziel zou binnenlaten. Ik zal spoedig in de Derde Sfeer zijn waar ik je over vertelde en zal dan zo ontzettend gelukkig zijn. Ik kom naar je toe zodra ik de verandering in mijn toestand besef en vertel je over de verworvenheden die – zo zegt je moeder - de mijne zullen zijn. Maak je dus geen zorgen meer over mij zoals je gedaan hebt. Bid voor mijn Verlossing. Ik zal spoedig in mijn nieuwe thuis zijn en dan zul je weten dat ik een verlost geestelijk wezen ben.

Ja, dat zal zo zijn en jij zal ook net zo gelukkig zijn. Laten we beiden God danken voor Zijn Goedheid en Liefde. Laten we proberen steeds meer vorderingen te maken, tot we samen zijn in deze wereld van Licht en Geluk.

Ja, het [^1] heeft meer Liefde voor je, dan ooit tevoren - en als je echt begint te beseffen wat de ware betekenis van Gods Liefde is, zul je zien dat al ons vroegere geluk en liefde slechts schaduwen zijn van wat echte Liefde en Geluk zijn waarvan we kunnen genieten als de Heilige Geest volledig bezitneemt van onze ziel en ons laat voelen dat de Liefde en Zorg van de Vader slechts het enige zijn die nodig zijn voor ons ware Geluk en Liefde.

Ja, ik zal dat doen zodra ik mijn nieuwe woning bereikt heb. Ja, ze verheugen zich er allemaal over dat ik eindelijk God gevonden heb en Zijn Liefde in die mate bezit dat mijn ziel wordt vrijgemaakt van zonde en dwaling. Ja, en dat zou ik ook kunnen maar ik moet vanavond niet veel schrijven want je bent moe en slaperig.

Welterusten, mijn eigen ware liefde, Helen.
<small>

[^1]: Het is onduidelijk wat hier bedoeld wordt. In het Engelse origineel staat “it”.
