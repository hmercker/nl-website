---
title: "Hier vertelt de Meester in een vroeg bericht wie hij werkelijk was"
menu_title: ""
description: "Hier vertelt de Meester in een vroeg bericht wie hij werkelijk was"
date: 2023-09-01 06:00:01+00:18
draft: False
hidden: True
weight:
---
### Hier vertelt de Meester in een vroeg bericht wie hij werkelijk was

Jezus - ontvangen door James Padgett op 28 september 1914, Washington, DC, USA.

Hier ben ik, Jezus.

Je bent mijn ware broeder en zult spoedig de (grootse) Liefde van onze Vader in je hart hebben. Wees niet ontmoedigd of terneergeslagen, want de Heilige Geest zal spoedig je hart vullen met de Liefde van de Vader, en dan zul je buitengewoon gelukkig zijn en vol licht en kracht om jezelf en je medemensen te helpen.

Keer je tot je Vader om Zijn Hulp. Ga in gebed - diep gelovig, en je zult spoedig Zijn Liefde in je hart voelen. Mijn leringen, weet ik, zal je in de loop van de tijd ontvangen, en je zult dan zien dat je begrip sterk vergroot wordt, en je zult weten, dat ik de zoon van de Vader ben zoals ik je dat een paar avonden geleden heb uitgelegd. Je kunt en zult de Liefde van de Vader ontvangen, zodat je niet door de boetedoening in de geestenwereld hoeft te gaan.

Ik ben niet verwekt door de Heilige Geest, zoals gezegd wordt door de predikanten en leraren die nu de mensheid leiden in de leerstellingen van de kerken. Ik werd geboren zoals jullie geboren werden - en mijn aardse vader was Jozef. Ik werd door Gods Geest verwekt in die zin, dat ik vrij van zonde en dwaling geboren werd, terwijl alle andere menselijke wezens in zonde en dwaling geboren worden [^1]. Ik was nooit een mens voor zover het mijn geestelijk bestaan betreft, want ik was altijd vrij van zonde en dwaling, maar ik had alle gevoelens en verlangens van een mens die niet zondig waren. Mijn liefde was zowel menselijk als geestelijk en ik was onderhevig aan alle gevoelens van sympathie en liefde die elk ander mens heeft. Maar denk niet dat ik vol begeerte en verlangen was naar de genoegens van de wereld die uit de menselijke hartstochten voortkomen. Dat was ik niet. Ik was wel in staat tot diepe gevoelens en ik kon het lijden en de nood van de mensheid voelen en onderkennen.

(Vraag.)

Ja, dat zal ik doen - en je zult leren, dat de schrijvers van de Bijbel veel fouten hebben gemaakt. Ik zal je laten zien, dat vele vermeende uitspraken van mij niet door mij gezegd zijn of niet mijn leringen over de Waarheid tot uitdrukking brachten.

(Vraag.)

Haar leer van Christian Science drukt niet de ware betekenis uit van Waarheid en Liefde zoals ik die onderwees. Ze vergist zich in de ideeën dat God alleen Geest is, een Geest van Verstand. Hij is de Geest van alles, dat tot Zijn Wezen behoort. Hij is niet alleen Geest, maar ook Hart, Ziel en Liefde.

Je bent te zwak om meer te schrijven.

Je hebt mijn zegen, en ook die van de Heilige Geest.

Jezus, de Christus.
<small>

[^1]: Deze uitspraak, die in strijd geacht kan worden te zijn met de Goddelijke Liefde en Harmonie, wordt door Jezus herroepen in een bericht van 14-10-2012 aan Zara en Nicholas. Jezus zegt daar het volgende: Nu, om mijn werk met betrekking tot de uit de geestenwereld afkomstige geschriften van James Padgett te completeren, wil ik stilstaan bij de volgende tekst "(…) alle menselijke zielen worden geboren in zonde en dwaling (…)". Deze stelling is opgenomen in een bericht dat aan James Padgett was overgebracht en ik dank jullie voor de mogelijkheid om deze leerstelling te herroepen. Aan de verwijzing naar zonde en dwaling wordt in het Padgett materiaal veelvuldig aandacht besteed, omdat het helpt het onderscheid te verduidelijken tussen dwaling en waarheid in hun relatie tot de harmonie van liefde en geest. Maar het heeft ook te maken met het taalgebruik van de ontvanger van het materiaal ten tijde van mijn schrijven via hem, net zoals met de tijdgeest en de invloed van de randvoorwaarden van het leven in die tijd. De verklaring is onjuist en gelukkig kan ik deze hier met jullie corrigeren. (…) De menselijke ziel wordt niet en werd nooit geboren in zonde en dwaling. Voor de incarnatie van de ziel, bestaat deze niet in een toestand van zonde en dwaling. (…) Een zonde of een dwaling komt per definitie voort uit een handeling van een persoon die disharmonie schept, want een degelijk handeling is een schending van of het tegendeel van de bestaande Geestelijke Wetten van Harmonie, die gelden voor al het sterfelijke en onsterfelijke leven. (…) Deze passages zijn afkomstig uit het boek "The Divine Universe – The Book of Love", pagina’s 98 en 99 (ISBN 978-1-304-69299-3).
