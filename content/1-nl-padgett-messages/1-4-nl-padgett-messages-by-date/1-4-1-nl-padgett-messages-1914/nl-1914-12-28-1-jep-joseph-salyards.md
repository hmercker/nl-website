---
title: "Professor Salyards is gevorderd tot de Derde Sfeer"
menu_title: ""
description: "Professor Salyards is gevorderd tot de Derde Sfeer"
date: 2023-09-01 06:00:01+00:53
draft: False
hidden: True
weight:
---
### Professor Salyards is gevorderd tot de Derde Sfeer

Joseph Salyards - ontvangen door James Padgett op 28 december 1914, Washington, DC, USA.

Hier ben ik, professor Salyards.

Je vrouw vertelde je vandaag, dat ik vanavond zou schrijven en ik zal proberen mijn beste beentje voor te zetten. Ik ben nu in de Derde Sfeer bij je vrouw en vader die mijn zeer constante metgezellen zijn, hoewel ik niet zo hoog ontwikkeld ben in geestelijke liefde als je vrouw die een van de mooiste wezens van mijn kennissenkring is. Ik probeer zoveel als mogelijk is de Wetten die het geesten-leven beheersen te bestuderen, maar tot nu toe weet ik er nog betrekkelijk weinig van. Ik probeer ook gedichten te schrijven over de Liefde van God en de menselijke liefde.

Je moet dus niet verbaasd zijn als ik je op een dag enkele van mijn producties zal schrijven. Ik probeer ook meer van Gods Liefde in mijn hart te krijgen zodat ik naar de hogere sferen kan opklimmen om daar het grootst mogelijke Geluk te vinden. Mijn huidige toestand is er een van groot Geluk, maar ik weet dat er groter is, hogerop - en dat, zoals je grootmoeder en moeder het gevonden hebben, ik het ook zal kunnen vinden als ik de weg volg die zij hebben afgelegd.

Je moet niet verwachten dat ik vanavond veel zal schrijven, want je bent niet in de conditie om me dat toe te staan. Ik weet dat ik niet zo schrijf als je van mij verwacht, maar dat is alleen omdat ik wil wachten tot de omstandigheden beter zijn.

Ja, ik heb mijn zielspartner gevonden dankzij je vrouw, en ik kan je niet zeggen hoe gelukkig ik ben. Je vrouw was zeker goed voor mij en ik zal nooit ophouden haar dankbaar te zijn en van haar te houden voor haar belangstelling voor mij. Mijn zielspartner is een heel mooie en spirituele vrouw die ik op aarde nooit gekend heb, ook al woonde ze in een deel van de Vallei niet erg ver van mijn huis. Haar naam was Sarah Conway, zoals ze me zegt, en haar vader was een boer in de buurt van Mount Crawford. Zij is nu hier en zegt dat je een heel lieve man bent om je vrouw voor te stellen haar op te sporen.

Zij zegt dat haar nooit geleerd was dat ze een zielspartner had en dat ze, tot je vrouw het haar vertelde, niet wist dat ik degene was die God voor haar bestemd had. Ik begrijp niet waarom dit zo is, maar het schijnt zo te zijn.

Ik heb gehoord dat er een Wet van Aantrekkingskracht is zoals ook jij beweert, maar hoe die Wet precies werkt kan ik niet zeggen. Je vrouw schijnt kennis van deze Wet te hebben. Die heb ik niet en ik heb ook nog nooit geprobeerd deze te leren kennen. Zij is een verbazingwekkend geestelijk wezen wat betreft haar onderzoek naar bepaalde Wetten die betrekking hebben op het bij elkaar horen van geestelijke wezens. Hoe ze aan deze kennis is gekomen weet ik nog niet en ik kan ook niet verklaren hoe ze ontdekte wie mijn zielspartner is. Ik weet echter dat ik haar nu gevonden heb en dat ze voor altijd bij mij hoort. Hoe, weet ik niet, maar ze heeft haar wel opgespoord - en ik heb haar nu bij me. Zij zegt, dat jouw vrouw je moeder vertelde wie mijn zielspartner is, en je moeder die in dezelfde sfeer leeft, vertelde het haar en zij kwam naar mijn huis en vond mij en wist toen dat ik voor haar bestemd was.

Zij leeft in de Vijfde Sfeer waar je moeder woont. Ja, ik zie dat het zo is en ik zal het in mijn catalogus van studies opnemen. Je hebt gelijk als je zegt dat ik deze zaak moet bestuderen, want als het geluk van zoveel geesten afhangt van het kennen van hun zielspartners, is het de moeite waard het te bestuderen, zodat ik hen kan helpen bij het vinden van wie degene die God voor elk daarnaar zoekend geestelijk wezen heeft uitgekozen.

(Vraag en antwoord)

Dat heeft ze nog niet maar dat zal ze doen want ik zal het haar vragen en ze is zo goed, dat ik er zeker van ben dat zij het me zal vertellen. Zij is een zeer ijverige studente van veel van de zaken die betrekking hebben op de liefde van geestelijke wezens voor sterfelijke mensen, en ze is wonderlijk ver gevorderd in haar studies met betrekking tot de verschillende middelen van communicatie tussen beide. Maar ze is zo mooi en zo vervuld van Gods Liefde dat ik nauwelijks weet wat ik je over haar huidige kennisniveau ter zake van een van deze onderwerpen moet vertellen. Zij is een wonderbaarlijk geestelijk wezen wat betreft haar prestaties in nagenoeg alle delen van haar onderzoekingen.

Ja, ik weet dat het je onmogelijk kan voorkomen, maar ze heeft een zodanige energie en vastberadenheid, dat niets haar in deze dingen lijkt te kunnen beletten vorderingen te maken. Ze heeft ook haar zielspartner bijzonder lief en hij moet zich zeer gezegend achten met de grote liefde die zij voor hem heeft. Je hoeft niet te denken dat alle zielspartners deze geweldige liefde hebben, want dat is niet zo. De liefde hier schijnt iets te zijn als de liefde op aarde: bij sommigen is ze in sterkere mate ontwikkeld dan bij anderen. Ik ben iemand met een heel diep gevoel van liefde - en dat schijnt ook zo te zijn bij mijn zielspartner.

Ik weet het niet, maar het is heel goed mogelijk, want als zij het op zich genomen heeft haar te vinden, dan zal ze dat ook op alle mogelijke manieren doen. Ik zal dat spoedig doen als je in juiste geestelijke conditie verkeert. Hij is bij mij in deze sfeer. Hij is een heel helder en liefdevol geestelijk wezen en ik ben erg blij dat hij hier bij mij is. Hij stierf zo jong, dat zijn ideeÃ«n over geestelijke zaken nog niet erg vast waren verankerd, en toen hij overging was het niet moeilijk voor hem om de Waarheid te leren kennen. Ja, je moeder hielp hem heel veel en was bijzonder vriendelijk voor hem gedurende zijn eerste tijd hier. Zij is mijn liefste geestelijke vriendin en is zo goed en fijn, dat ik altijd veel geholpen wordt door in haar gezelschap te vertoeven.

Ja, hij is nog in de aardse sfeer en is niet erg gelukkig. Hij was een goede kerkganger maar niet erg spiritueel. Ik heb meermalen geprobeerd hem te helpen, maar hij schijnt te denken dat het enige leven dat hij bestemd is te leiden, het leven is dat hij leidde terwijl hij op aarde was - ik bedoel, dat hij tevreden schijnt te zijn met de toestand waarin hij nu verkeert. Zijn vader is recent in een hogere sfeer gekomen, maar ook hij is nog niet erg vervuld van Gods Liefde en schijnt Ambrose niet veel te kunnen helpen, en ik denk dat Ambrose ook niet zo gelukkig zou zijn met diens huidige woonomgeving.

Je bent erg moe en ik moet ophouden.

Je oude professor en vriend, Joseph Salyards.
