---
title: "Jezus verzoekt de heer Padgett in een geestelijke toestand te komen om de belangrijke Waarheden te schrijven"
menu_title: ""
description: "Jezus verzoekt de heer Padgett in een geestelijke toestand te komen om de belangrijke Waarheden te schrijven"
date: 2023-09-01 06:00:01+00:21
draft: False
hidden: True
weight:
---
### Jezus verzoekt de heer Padgett in een geestelijke toestand te komen om de belangrijke Waarheden te schrijven

Jezus - ontvangen door James Padgett op 5 oktober 1914, Washington, DC, USA.

Hier ben ik, Jezus.

Je moet niet zo ongeduldig zijn dat ik je nu alle geheimen van Gods Schepping ga uitleggen. Ik zal ze je nu niet allemaal onderwijzen, maar zal dat later doen, als je gezuiverd bent en één bent met Hem.

Jij bent de boodschapper die ik ga gebruiken om mijn Waarheden aan de mensheid over te brengen en ik zal je dingen onderwijzen die je nu niet kunt begrijpen. Ik zal je alle eigenschappen van ziel en geest uitleggen, zodat de mensheid niet langer in het duister hoeft te tasten wat mijn leringen betekenen, en hoezeer het nodig is dat ze mijn leringen begrijpt en volgt.

Wees op dit moment niet overijverig om de geheimen van het pre-existente verschil tussen de ziel en de geest te kennen. Je zult het in de toekomst weten en je zult dan in staat zijn de waarheden van God met betrekking tot je medemensen te ontvangen. Keer je tot de Heer in gebed en Hij zal alles uit je ziel verwijderen, wat ertoe neigt deze te verontreinigen en van Hem te vervreemden. Hij is degene, die haar zal reinigen van alle zonde en dwaling. Geloof niet alles, wat je leest in de boeken, die je in de bibliotheek vindt. Sommige beweringen zijn waar - en sommige niet. Alleen de leringen die ik je zal geven, zullen vertellen van de wensen van mijn Vader.

Laat je hart niet verontrust of terneergeslagen zijn, want Ik ben altijd bij je en Ik zal je altijd helpen in tijden van nood. Geloof alleen dat Ik de Jezus van het Nieuwe Testament ben, en je zult niet langer buiten het Koninkrijk zijn. Je bent een uitverkorene op aarde om mijn Blijde Boodschap van Leven en Liefde te verkondigen. Wees trouw aan jezelf en aan je God, en Hij zal je overvloedig zegenen.

Houd je aan Zijn geboden, en je zult compleet gelukkig zijn en spoedig de voldaanheid ontvangen, die Hij Zijn kinderen schenkt. Keer je tot Hem in al je moeilijkheden en je zult rust en vrede vinden.

(Een onbekende vraag.)

Ja – binnenkort zal je vrij zijn om je volledige aandacht te wijden aan mijn doelstellingen en aan je Werk. Je zult spoedig in omstandigheden verkeren dat je de zaken van deze wereld met rust kunt laten, want ik heb je nodig voor mijn werk. Laat me je zeggen, dat jij je huis gaat krijgen zoals je verlangt en je omgeving zal helemaal harmonieus zijn om mijn berichten te ontvangen. En je zal bij je dochter zijn om je gelukkig en vrij van zorgen te houden.

Laat mij je zegenen. Ik ga je nu verlaten, want je bent te nerveus om op dit moment nog meer te schrijven.

Met al mijn liefde en mijn zegeningen en die van de Heilige Geest.

Jezus.
