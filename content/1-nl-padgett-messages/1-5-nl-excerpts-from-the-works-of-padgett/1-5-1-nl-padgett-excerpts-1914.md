---
title: "James E. Padgett - Fragmenten van Berichten uit 1914"
menu_title: ""
description: "James E. Padgett - Fragmenten van Berichten uit 1914"
date: 2024-02-01 06:00:01+00:95
draft: False
hidden: True
weight:
---
### James E. Padgett - Fragmenten van Berichten uit 1914

#### De Nieuwe Geboorte is niet de werking van je eigen wil

De Nieuwe Geboorte is het instromen van de Goddelijke Liefde in je ziel en het verdwijnen van alles, dat je hart van de Waarheid en Liefde van God dreigt af te wenden. Het wordt bereikt door de Werking van de Heilige Geest die de Genade van God overbrengt. Het is geen werking van je eigen wil of kracht - het is de Liefde van God die de verandering veroorzaakt. Je kunt uit jezelf de slechte neigingen van je hart niet veranderen, maar je kunt bidden, en de Heilige Geest zal in je ziel komen en dan zul je de verandering beseffen.

*[Ann Rollins, 15 september 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-9-15-1-jep-ann-rollins/)*

#### Ga naar God in gebed

Wees op dit moment niet overijverig om de geheimen van het pre-existente verschil tussen de ziel en de geest te kennen. Je zult het in de toekomst weten en je zult dan in staat zijn de waarheden van God met betrekking tot je medemensen te ontvangen. Keer je tot God in gebed en Hij zal alles uit je ziel verwijderen, wat ertoe neigt deze te verontreinigen en van Hem te vervreemden. Hij is degene, die haar zal reinigen van alle zonde en dwaling.

*[Jezus, 5 oktober1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-10-5-1-jep-jesus/)*

#### Bevestiging van geloof

Ik voel, dat God mijn ziel met zijn Liefde vult. Ik geloof dat Hij mijn Vader is en dat ik zijn kind ben. Hij is heel dicht bij mij, en de Heilige Geest komt steeds meer in mijn ziel. Ik begin meer vertrouwen te hebben in Zijn Liefde en Genade, en ik geloof, dat Hij erop wacht om mijn ziel verder te vullen met Zijn Liefde, zoals jij me gezegd hebt. Ik ben zo blij dat ik kan beseffen dat Hij mijn Eigen Ware Vader van Liefde is. Hij is nu zo ontzettend dichtbij mij dat ik besef dat ik opnieuw geboren word, ....als ik maar zou geloven en Zijn Heilige Geest in mijn ziel zou binnenlaten.

Als je echt begint te beseffen wat de ware betekenis van Gods Liefde is, zul je zien dat al ons vroegere geluk en liefde slechts schaduwen zijn van wat echte Liefde en Geluk zijn waarvan we kunnen genieten als de Heilige Geest volledig bezitneemt van onze ziel en ons laat voelen dat de Liefde en Zorg van de Vader slechts het enige zijn die nodig zijn voor ons ware Geluk en Liefde.

*[Helen, 16 november 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-11-16-1-jep-helen-padgett/)*

#### Je kunt vooruitkomen op aarde

Je kunt op aarde net zo snel vorderingen maken als ik hier. Voorwaarde is dat je Gods Liefde net zo volledig en overvloedig in je hart laat komen, zoals ik dat hier doe; en dat kun je, als je maar tot de Vader bidt. Hij verlangt niet van het kind tot welk zijn Zorg zich uitstrekt om pas in de geestenwereld zijn ziel te ontwikkelen. Je hebt nu dezelfde ziel als je zult hebben als je hier komt. En als je die door God laat vullen met zijn Liefde terwijl je op aarde bent, waarom zou ze dan niet evenveel vooruitgaan, als hier?

God is niet van plan te wachten tot je ben overgegaan, opdat Hij je het volle genot van zijn Heilige Geest kan geven - alles hangt van jou af. Als je echt en oprecht Zijn Liefde zoekt, zul je die op aarde krijgen - net zo gemakkelijk als je die kunt krijgen nadat je het lichaamskleed hebt afgelegd. De Liefde van God die in de ziel van een mens komt, hangt er niet van af of hij in de stoffelijke of in geestenwereld is.

Als je ernstig naar Gods genade en liefde zoekt, kun je die op aarde verkrijgen, en ik heb begrepen, dat - als ze op aarde verkregen worden - de vooruitgang van de eenmaal overgegane geest groter zal zijn.

Laat je gedachten zuiver en heilig van aard zijn en je zult spoedig beseffen dat Gods Liefde in je ziel is in een mate, die je het gevoel zal geven dat Hij je eigen nabije en dierbare Vader is. Twijfel niet aan Zijn Liefde of aan het feit dat Hij tot je kan komen door de Heilige Geest, want dat is Zijn boodschapper van Liefde en die (Heilige Geest) zal nooit weigeren in het hart en de ziel van een mens te komen waar het verlangen bestaat om haar binnen te laten door vurig en oprecht gebed om het instromen van die Liefde.

Wees trouw aan jezelf zoals ik je gezegd heb, en je zult spoedig in Gods Liefde en diens Gunst verkeren. Laat zorgen of teleurstellingen je er niet van weerhouden Zijn Liefde te zoeken en te geloven dat Hij wacht om je in Zijn Armen van Barmhartigheid en Liefde op te nemen, want Hij wacht niet alleen maar wil ook dat je Hem aanroept. Laat de gedachte dat Hij ver weg is in de Hemelen je niet doen denken dat Hij niet altijd in de buurt is, vol spanning wachtend op je roep.

Hij wil niet dat een van Zijn kinderen verloren gaat, en als ze afdwalen verlangt Zijn grote Hart vol Liefde ernaar dat ze terugkeren en deel krijgen aan Zijn gulle gaven en zegeningen.

*[Helen, 30 november 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-11-30-1-jep-helen-padgett/)*

#### De mens heeft de vrije wil om Gods liefde af te wijzen

Blijf bidden, want dat is het enige manier om de Liefde van God te ontvangen. Zonder gebed kunnen de mensen het antwoordend oor van Vaders Genade niet bereiken. Hij hoort alleen de boetvaardige, want Hij accepteert niemand die Hem niet waarlijk en oprecht zoekt. De mens heeft een vrije wil om de Liefde van God aan te nemen of te verwerpen - en zolang hij zijn wil niet uitoefent op een manier waaruit blijkt dat hij die Liefde wenst, zal die hem niet gegeven worden. Geen mens wordt ooit gedwongen om God lief te hebben of om Gods Liefde in zijn hart te laten komen.

De Liefde van God kan niet omschreven worden, want die gaat alle begrip te boven, maar het resultaat van die Liefde wanneer ze in de ziel van de mensen is, kan gezien en gevoeld worden, in de buitengewone schoonheid van de gelaatsuitdrukkingen van de mensen zowel als in hun wonderbaarlijk gevoel van geluk.

Geen angst voor de dood of wat dan ook dat angst veroorzaakt, kan mogelijk bestaan waar deze Liefde is. Het is geen Liefde die gevoelens van jaloezie of afgunst toelaat, want ze is zo volmaakt en de ziel volledig vullend, dat er onmogelijk plaats kan zijn voor iets anders dan haar eigen grote zelf. Ik weet dat de Liefde van God het enige is, dat de mens overgelukkig kan maken - zolang hij op aarde is als ook nadat hij is overgegaan.

Mijn liefde voor Hem is zodanig dat ik al Zijn schepselen liefheb, of ze nu heiligen of zondaars zijn. En dat is het verschil tussen de Liefde die Hij in zijn kinderen opwekt en de liefde die onder mensen en geestelijke wezens bestaat, die niet Zijn Liefde ten grondslag hebben.

*[Ann Rollins, 12 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-12-2-jep-ann-rollins/)*

#### De ziel die de Goddelijke Liefde ontvangt

Gods Liefde, die overal om mensen en Engelen aanwezig is maar niet noodzakelijk in hen is of deel van hen uitmaakt. Pas als een ziel van deze Liefde vervuld is, kan van haar gezegd worden dat ze in het Koninkrijk van God is. Denk dus niet dat - omdat Gods Liefde overal in en rond de wereld is - dat iedere mens er deelgenoot van is. Ik zeg je dat alleen van de mens die deze Liefde in zijn ziel ontvangen heeft en die ziel zodanig laat vullen dat er geen plaats meer is voor iets dat haar dreigt te bezoedelen, gezegd kan worden dat hij Verlossing ontvangen heeft of één is met de Vader.

*[Jezus, 17 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-17-1-jep-jesus/)*

#### Geef al je zorgen op

Je moet al je zorgen opgeven en leren op God te vertrouwen voor al je wensen. Hij zal in alle opzichten voor je zorgen en het zal je aan niets ontbreken wat goed voor je is. Dus, maak je geen zorgen meer en je zult niet alleen gelukkig zijn, maar ook succes hebben met al je inspanningen van materiële aard. Ja, doe dat, en je zult je voelen als een man die een gevangenis heeft verlaten, want zorgen zijn zaken die een mens gevangenhouden. Zijn Liefde zal je inderdaad bevrijden, zoals Jezus zegt, en Hij weet het. Wees trouw aan God en aan jezelf, en je hoeft je geen zorgen te maken wat de toekomst ook brengen moge, want die zal alles brengen waarvan de Vader weet dat het beste is.

*[Helen, 25 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-25-2-jep-helen-padgett/)*

#### De noodzaak van progressie (vooruitgang)

Ik wil niet dat je denkt, dat je nu in een toestand bent dat je vrij bent van zonde of van de noodzaak om je met heel je hart tot de Vader te keren voor de instroom van Zijn Liefde. Je moet al die Liefde krijgen die mogelijk is en die alleen verkregen kan worden door gebed en geloof. Wees dus gelovig in je gebeden en de tijd zal komen, dat je heel dicht bij de Vader zult zijn en van Zijn Liefde zult genieten in een mate, die slechts weinigen tot nu toe verkregen hebben.

*[Jezus, 25 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-25-3-jep-jesus/)*

#### Heb God lief als je Vader

(Je vriend) heeft niet helemaal gelijk als hij het binnenstromen van Gods Liefde toeschrijft aan andere "trillingen van geestelijke krachten", dan de zuivere en enige Liefde van God. Zijn Liefde is niet louter een "trilling", maar een werkelijk bestaande Liefde, die haar oorsprong alleen vindt in de Bron van Zijn Liefde. Geen andere kracht of iets anders maakt daar deel van uit, alleen zuivere en eeuwige Liefde, die van de Vader uitgaat. Zeg dus tegen Dr. Stone, dat hij moet geloven dat God een oneindig, werkelijk wezen is dat hem liefheeft als een vader, en niet een of ander louter "vibrerende liefde" of "kracht", die zich door het heelal beweegt - zonder een vast en vooraf bepaald plan voor het geluk van de mensheid.

Ik hoop, dat hij spoedig zal inzien dat als hij het grootste geluk wil verkrijgen, zowel op aarde als in de hemel, hij moet geloven dat God zijn echte, persoonlijke Vader is, met alle liefde, die een Vader - de enige - voor zijn kind kan hebben.

Het geluk, voortvloeiend uit het bezit van deze Liefde, kan hij alleen verkrijgen door tot de Vader te bidden en te geloven in het werkelijke bestaan van de Vader en Zijn wens om deze liefde te schenken als antwoord op zo'n gebed. Hij moet deze Liefde van God in zijn ziel toelaten en geloven, dat die er is. En als hij ze krijgt, zal hij het weten en hij zal geen verder bewijs nodig hebben dan het gevoel van gelukzaligheid dat hem door het loutere bezit ervan ten deel zal vallen. Zeg hem te bidden om de instroom ervan en niet te wachten tot hij kan begrijpen hoe zoiets kan, en hij zal het verkrijgen.

*[Helen, 30 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-30-1-jep-helen-padgett/)*

#### Het grote ding om te verkrijgen

Het meest belangrijke dat je kunt verkrijgen - hetzij terwijl je op aarde bent, hetzij nadat je hier gekomen bent - is dit grote ontwaken en de Liefde van God in je hart. Het is van alle noodzakelijkheden de meest belangrijke. Ik weet tot op flinke hoogte wat dat betekent en ken het gevoel van geluk dat dit met zich meebrengt, maar ik ben niet tevreden en streef ernaar meer van deze liefde te verkrijgen en hogerop te komen in het Koninkrijk Gods. Jij moet je daarvoor ook inspannen, want je hoeft niet te wachten tot je overgegaan bent.

*[John Padgett, 31 december 1914](/1-nl-padgett-messages/1-4-nl-padgett-messages-by-date/1-4-1-nl-padgett-messages-1914/nl-1914-12-31-1-jep-john-h-padgett/)*

[terug naar hoofdmenu](/1-nl-padgett-messages/1-5-nl-excerpts-from-the-works-of-padgett/)
