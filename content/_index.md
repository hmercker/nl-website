---
title: "De weg naar de Waarheid van de Eeuwige Liefde"
menu_title: "De weg naar de Waarheid van de Eeuwige Liefde"
description: "De weg naar de Waarheid van de Eeuwige Liefde"
date: 2020-06-06 07:23:19+00:00
draft: False
hidden: False
weight:
---

*Opgedragen aan Iris, zonder wie ik er nimmer toe gekomen zou zijn de op deze website gepresenteerde informatie vanuit het Engels te vertalen (jvsjohn)*
## De Weg naar de Waarheid van het Leven in eeuwige Liefde

Vroeg of laat begint ieder van ons aan een zoektocht naar waarheid, naar liefde, naar een zielsverbinding met het Goddelijke, de bron van al wat is. Deze website is bestemd voor hen die op zoek zijn naar de waarheid - om de zin van het leven te begrijpen, harmonie en vrede te vinden, te begrijpen wat er gebeurt als we sterven, de innerlijke impuls te volgen van het zoeken naar God, op zoek naar iets dat ons in harmonie brengt met wat we in de loop der jaren geleerd hebben via de verschillende spirituele wegen, gevestigde religies en dergelijke.

Wat op de volgende bladzijden gepresenteerd wordt, is beschikbaar voor iedere zoeker waar het verlangen van het hart naar liefde nooit uitgeput raakt, waar de honger naar waarheid en wijsheid altijd aanwezig is, waar de dorst naar de wateren van eeuwige vrede en gelukzaligheid nooit gelest wordt. Hier wordt de weg onthuld die leidt naar de eeuwige bron van liefde, de eeuwige liefde van de Schepper, God. Hieruit komen de waarheden voort die Jezus aan het Licht bracht en aan de mensheid openbaarde. Door hemelse boodschappen zijn deze waarheden opnieuw aan de mensheid gegeven en dankbaar delen wij die graag met eenieder.

### Op deze website

vind je antwoorden op vele spiritueel georiënteerde vragen. Zo worden bijvoorbeeld deze vaak gestelde vragen volledig beantwoord:

1. Wat gebeurt er met ons na de dood? Leven we of slapen we, hoe leven we, communiceren we en verplaatsen we ons? Wat doen we het merendeel van de tijd?
2. Kunnen we Gods Liefde voelen?
3. Wij zijn ziel. Hoe evolueren we in onze zielswaarnemingen? Wat houdt zielsverandering in?
4. Reïncarnatie - waar of onwaar?
5. Leven we aan het begin van een nieuw tijdperk van licht? Wat weten we over de veranderingen op aarde?

Hier vind je ook de huidige leringen van Jezus, Meester van de Goddelijke Hemelen, boodschapper van de Goddelijke Liefde, bron van alle harmonie en levensenergie.

Deze en nog vele andere onderwerpen komen aan bod, zoals bijvoorbeeld de betekenis van Jezus' gelijkenissen, geestelijke wetten, en nog veel meer.

Iedereen is vrij om de gepresenteerde waarheden in zijn leven te integreren, ongeacht zijn culturele achtergrond of levenssituatie. Mogen de volgende bladzijden je veel vreugde bezorgen op de reis van je ziel, en het diepe besef dat dat wij - ieder van ons - onze Hemelse Vader heel dierbaar zijn.

De website nieuwe-geboorte.nl maakt geen deel uit van, en is niet bedoeld om, enige religieuze activiteit, instelling, beweging of denominatie te dienen.  Het enige doel van deze website is om de Schepper van het Universum, God, te helpen de mensheid te verlossen en het belang te onthullen van bidden om de Goddelijke Liefde.
