---
title: "Introductie"
menu_title: "Introductie"
description: "Introductie"
date: 2024-02-01 02:18:11+11:00
draft: False
hidden: False
weight: 5
---
## Introductie

Introductie
Een hartelijk welkom op onze website. Mogen de hier gepresenteerde pagina's je vreugde brengen op je spirituele reis naar het ontwaken van je ziel en verlichting. Je hebt de ware leringen van Jezus gevonden zoals die voor het eerst door James Padgett in de beginjaren van de vorige eeuw via automatisch schrift werden ontvangen. Na James Padgett zijn er berichten ontvangen via andere media, die ook hier op de website te vinden zijn. Deze berichten, afkomstig van de hoogste engelen van het Koninkrijk van God, onthullen de waarheden die Jezus zelf heeft ervaren en aan de mensheid heeft geopenbaard.

### Over de selectie van de heer Padgett

Waarom werd James E. Padgett het gekozen instrument om deze kostbare openbaringen van Goddelijke Waarheid te overhandigen? James Padgett was de eerste sterveling door wie Jezus in staat was om zijn leringen weer succesvol over te brengen. Jezus zegt:

> Je hebt terecht gezegd dat mijn nieuwe openbaring van de waarheden omtrent de ziel is wat de mensheid in deze tijd nodig heeft, en wat de mensen zullen kunnen aanvaarden als de echte waarheden van Gods liefde en van Zijn wetten. Mijn komst naar jullie is werkelijk mijn tweede komst op aarde, en het resultaat van mijn komst op deze manier zal alle beloften van de Schriften over mijn tweede komst inlossen en vervullen. - [Jezus - 2 december 1915](/1-nl-padgett-messages/1-4-nl-padgett-messages-by-date/1-4-3-nl-padgett-messages-1915-2/nl-1915-12-2-1-jep-jesus/)

Jezus schrijft op een later moment waarom hij de heer Padgett heeft uitgekozen voor zijn Tweede Komst:

> Er zijn bepaalde kwaliteiten in je constitutie, zowel geestelijk als materieel, die je ontvankelijk maken voor de invloed van onze krachten en voor het gebruik door ons voor het doel van ons plan en werk, wat iemand ertoe aanzet je voor het Werk uit te kiezen op de manier waarop ik en de andere hoge geestelijke wezens tot nu toe van je gebruik hebben kunnen maken. En het mag je vreemd lijken dat ik gedurende eeuwenlang daarvoor niet één mens heb gevonden met de kwalificatie om hem voor het werk geschikt te maken.
<br>
<br>
> Ik heb eerder geprobeerd anderen te vinden om gebruik te maken van hun mogelijkheden, maar die hebben verzuimd hun geest en ziel, en hun geloof en bestaande gedachten aan onze invloed en aanwijzingen te onderwerpen zoals jij dat tot nu toe hebt gedaan. Veel mensen beschikken over de juiste geestelijke en materiële eigenschappen om overeenkomstig onze wensen ons werk uit te voeren, maar omdat ze allemaal een vrije wil hebben, waarop we geen dwang kunnen uitoefenen, en omdat omstandigheden, omgeving, opvoeding en overtuigingen elementen zijn die de mogelijkheid beïnvloeden en bepalen of we een instrument vinden dat geschikt is voor onze doeleinden, hebben we geen medium kunnen vinden dat geschikt was om voor ons Werk te worden gebruikt.
<br>
<br>
> Je begrijpt natuurlijk dat je niet werd uitgekozen vanwege een bijzondere rechtschapenheid of vrijheid van zonde, of omdat je meer geliefd was bij de Vader, of van nature - en ik bedoel op grond van je levensloop, vanwege enige geestelijke gesteldheid waarin je verkeerde, want er waren velen die jou overtroffen waar het betreft rechtschapenheid en meer in overeenstemming met de wil van de Vader, en wier liefde en de resultaten daarvan volmaakter waren dan de jouwe. Je zult dus beseffen dat je niet werd uitgekozen vanwege enige bijzondere geestelijke verdienste van jezelf.
<br>
<br>
> Zoals je is verteld, wordt alles in de geestenwereld en op aarde beheerst door onveranderlijke wetten, en alle geestelijke wezens en stervelingen zijn aan die wetten onderworpen. De Wet van Rapport en Communicatie moet worden nageleefd door geestelijke wezens, hoe verheven ze ook zijn, en ook door mensen, en geen enkel geestelijk wezen kan, op grond van het bezit van enige veronderstelde macht, deze wet terzijde schuiven. - [Jezus, 25 oktober 1918](/1-nl-padgett-messages/1-4-nl-padgett-messages-by-date/1-4-6-nl-padgett-messages-1918/nl-1918-10-25-1-jep-jesus/)

Jezus schrijft ook via [Kathryn Stokes in 1996](https://new-birth.net/contemporary-messages/messages-sorted-year/messages-1984-2000/jesus-on-mr-padgetts-selection-ks-15-may-1996/):

> Zoals we je al eerder hebben verteld, was de heer Padgett een uitstekend medium, en daarom werd hij uitgekozen om deze belangrijke berichten te ontvangen; en hij was goed bekend met de Engelse taal en was een gelovig mens.
<br>
<br>
> Hoewel er in die tijd veel mensen op aarde leefden die in hun spirituele kwaliteiten hoger ontwikkeld waren dan de heer Padgett, bezaten zij niet zoveel van de andere noodzakelijke kwaliteiten die in dit werk nodig waren voor het ontvangen van de berichten inzake Waarheid en Liefde.
<br>
<br>
> Ook al was meer zielsontwikkeling van zijn kant nodig dan hij had toen we begonnen te schrijven, door zijn oprechte gebeden voor Goddelijke Liefde gedurende een zekere tijd, werd deze zielsontwikkeling bereikt, en een gesteldheid die ons in staat stelde om de vele waardevolle berichten te schrijven die de mensheid nu ter beschikking staan.
<br>
<br>
> Hoewel advocaat zijn niet bepaald bevorderlijk is voor het ontwikkelen van een liefdevolle spirituele aard in een persoon, verschafte het bepaalde kwaliteiten die hem wel hielpen om op een zinvolle manier met het werk door te gaan: Hij was standvastig in zijn toewijding aan het werk, ondanks dat hij soms twijfelde. Hij was gewend om discreet om te gaan met bepaalde informatie en wist dat hij deze informatie die hij ontving niet kon delen met het "grote publiek", omdat dit zou leiden tot zijn ontslag uit zijn beroep.
<br>
<br>
> Maar hij had wel bepaalde vrienden en mensen die hem steunden, die nooit twijfelden aan zijn zuiverheid en die er altijd voor hem waren. En omdat hij werd aangemoedigd te geloven in het belang van zijn werk, bleef hij dienen als kanaal voor onze berichten.
<br>
<br>
> Zelfs na de dood van zijn geliefde dochter, toen zijn geloof was verpletterd, wilde hij zijn taak om de berichten van ons te ontvangen weer oppakken, maar zijn zielsgesteldheid verhinderde dat de hogere gedachten door zijn geest en hersenen en hand konden worden doorgegeven.
<br>
<br>
> Dus was er opnieuw een tijd van herstellende vorderingen nodig en ondervond het werk vertraging. Wij van de Goddelijke Hemelen zijn buitengewoon geduldig omdat we een overvloed van Gods genade in onze ziel hebben; en om dezelfde reden zijn we ook wijs, en we wisten dat de heer Padgett na verloop van tijd zijn verdriet, zijn blokkades en teleurstellingen te boven zou komen en dat hij onze gedachten weer helder zou kunnen ontvangen.
<br>
<br>
> Nu is hij een van de Hemelse engelen die werken onder mannen en vrouwen op aarde, vooral degenen die de waarheid willen weten, die God liefhebben en willen dat Zijn Wil in hun leven geschiedt. We allen hebben veel mensen met wie we van tijd tot tijd werken; en ons werk is lonend als we de resultaten van onze invloed van dag tot dag meegenomen zien worden.
https://new-birth.net/contemporary-messages/messages-sorted-year/messages-1984-2000/jesus-on-mr-padgetts-selection-ks-15-may-1996/

Lees hier meer over [James E. Padgett](/1-nl-padgett-messages/1-6-nl-who-was-padgett/).

Hier vind je een [samenvatting van Jezus’ onderricht bij zijn tweede komst](/1-nl-padgett-messages/1-1-nl-summary-of-padgett-teachings/).

Je kunt hier ook meer lezen over [De Weg van de Goddelijke Liefde](/9-nl-divine-love-path/).
